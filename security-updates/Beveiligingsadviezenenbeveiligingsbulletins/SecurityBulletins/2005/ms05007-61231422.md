---
TOCTitle: 'MS05-007'
Title: 'Microsoft-beveiligingsbulletin MS05-007 - Belangrijk'
ms:assetid: 'ms05-007'
ms:contentKeyID: 61231422
ms:mtpsurl: 'https://technet.microsoft.com/nl-NL/library/ms05-007(v=Security.10)'
---

Security Bulletin

Microsoft-beveiligingsbulletin MS05-007 - Belangrijk
====================================================

Beveiligingslek in Windows kan leiden tot vrijgeven van informatie (888302)
---------------------------------------------------------------------------

Gepubliceerd: dinsdag 8 februari 2005

**Gepubliceerd:** 8 februari 2005
**Versie:** 1.0

#### Samenvatting

**Doelgroep van dit document:** klanten die Microsoft Windows gebruiken

**Gevolgen van het beveiligingslek:** vrijgeven van informatie

**Maximaal prioriteitsniveau:** belangrijk

**Aanbeveling:** klanten wordt aangeraden deze update zo spoedig mogelijk te installeren.

**Vervanging van beveiligingsupdate:** geen

**Aanvullende opmerkingen:** geen

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Microsoft Windows XP Service Pack 1 en Microsoft Windows XP Service Pack 2 – [De update downloaden](http://www.microsoft.com/downloads/details.aspx?displaylang=nl&familyid=b8c867c2-b7cd-4e2f-90e0-169b2c7125dc)
-   Microsoft Windows XP, 64-bits editie, Service Pack 1 (Itanium) – [De update downloaden](http://www.microsoft.com/downloads/details.aspx?familyid=2f68945e-eeb8-42bc-a8ad-0d3991204889)

**Software waarin het probleem niet optreedt:**

-   Microsoft Windows 2000 Service Pack 3 en Microsoft Windows 2000 Service Pack 4
-   Microsoft Windows XP, 64-bits editie, versie 2003 (Itanium)
-   Microsoft Windows Server  2003
-   Microsoft Windows Server 2003 voor op Itanium gebaseerde systemen
-   Microsoft Windows 98, Microsoft Windows 98 Tweede editie en Microsoft Windows Millennium Edition (ME)

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update wordt een pas ontdekt beveiligingslek opgelost. Het beveiligingslek wordt beschreven in de sectie “Informatie over de beveiligingslekken“ van dit bulletin.

Een aanvaller die dit beveiligingslek misbruikt kan op afstand de gebruikersnamen lezen van gebruikers die een open verbinding hebben met een beschikbare, gedeelde bron.

Het is aan te raden de update zo spoedig mogelijk te installeren.

**Prioriteitsniveau en identificatie van beveiligingslek:**

| Identificatie van het beveiligingslek                                                                             | Gevolgen van het beveiligingslek | Windows XP Service Pack 1 | Windows XP Service Pack 2 |
|-------------------------------------------------------------------------------------------------------------------|----------------------------------|---------------------------|---------------------------|
| Beveiligingslek in named pipes - [CAN-2005-0051](http://www.cve.mitre.org/cgi-bin/cvename.cgi?name=can-2005-0051) | Vrijgeven van informatie         | Belangrijk                | Matig                     |

Deze [beoordeling](http://go.microsoft.com/fwlink/?linkid=21140) is gebaseerd op de typen systemen waarvoor het beveiligingslek geldt, de meestgebruikte implementaties van deze systemen en de gevolgen die misbruik van dit lek kan hebben op de systemen.

Veelgestelde vragen met betrekking tot deze beveiligingsupdate
--------------------------------------------------------------

<span></span>
**Ik gebruik nog steeds Windows XP, maar de ondersteuning voor beveiligingsupdates is gestopt op 30 september 2004. Wat moet ik doen?**

De oorspronkelijke versie van Windows XP, algemeen aangeduid als Windows XP Gold of Windows XP RTM (Release to Manufacturing), bereikte op 30 september 2004 het einde van de levenscyclus voor wat betreft ondersteuning voor beveiligingsupdates.

Klanten die met deze besturingssysteemversie werken, kunnen er het beste voor kiezen om binnenkort te migreren naar een versie waarvoor wel ondersteuning wordt aangeboden, om te voorkomen dat potentiële zwakke plekken een probleem vormen. Ga naar de [Microsoft Support Lifecycle-website](http://support.microsoft.com/default.aspx?pr=lifesupsps) voor meer informatie over de levenscyclus van servicepacks voor Windows-producten. Ga naar de volgende [Microsoft Support Lifecycle-website](http://go.microsoft.com/fwlink/?linkid=21742) voor meer informatie over de levenscyclus van Windows-producten.

Raadpleeg de [Windows Operating System Product Support Lifecycle FAQ](http://go.microsoft.com/fwlink/?linkid=33330) voor meer informatie.

**Kan ik Microsoft Baseline Security Analyzer (MBSA) gebruiken om te bepalen of deze update is vereist?**
Ja. MBSA bepaalt of deze update is vereist. Ga naar de [MBSA-website](http://go.microsoft.com/fwlink/?linkid=21134) voor meer informatie over MBSA.

**Opmerking** Vanaf 20 april 2004 wordt er voor het bestand Mssecure.xml, dat door MBSA 1.1.1 en eerdere versies wordt gebruikt, geen nieuwe beveiligingsbulletin-informatie meer gepubliceerd. Scans die na deze datum met MBSA 1.1.1 of lager worden uitgevoerd, zijn daarom onvolledig. Alle gebruikers dienen een upgrade naar MBSA 1.2 uit te voeren, omdat deze versie meer nauwkeurige detectie van beveiligingsupdates biedt en meer producten ondersteunt. Gebruikers kunnen MBSA 1.2.1 downloaden van de [MBSA-website](http://go.microsoft.com/fwlink/?linkid=21134). Ga naar de [website Microsoft Baseline Security Analyzer (MBSA) 1.2.1 Q&A](http://go.microsoft.com/fwlink/?linkid=33332) voor meer informatie over MBSA-ondersteuning.

**Kan ik Systems Management Server (SMS) gebruiken om te bepalen of deze update is vereist?**
Ja. Met SMS kunt u deze beveiligingsupdate detecteren en implementeren. Ga naar de [SMS-website](http://go.microsoft.com/fwlink/?linkid=21158) voor informatie over SMS. Het hulpprogramma Security Update Inventory Tool is vereist voor het zoeken naar Microsoft Windows en andere Microsoft-producten waarin dit probleem optreedt. Raadpleeg het [Microsoft Knowledge Base-artikel 306460](http://support.microsoft.com/kb/306460) voor meer informatie over de beperkingen van het hulpprogramma Security Update Inventory Tool.

Informatie over de beveiligingslekken
-------------------------------------

<span></span>
#### Beveiligingslek in named pipes - CAN-2005-0051:

Dit is een beveiligingslek met betrekking tot het vrijgeven van informatie. Een aanvaller die dit beveiligingslek misbruikt kan op afstand de gebruikersnamen lezen van gebruikers die een open verbinding hebben met een beschikbare, gedeelde bron.

#### Beperkende factoren voor beveiligingslek in named pipes - CAN-2005-0051:

-   Met aanbevolen procedures voor firewalls en standaardfirewallconfiguraties kunt u netwerken beveiligen tegen aanvallen die van buiten het bedrijfsnetwerk komen. U wordt aanbevolen op de systemen die met internet zijn verbonden, zo min mogelijk poorten bloot te stellen aan deze aanvallen.
-   Het stoppen of uitschakelen van de Computer Browser-service en het daarna opnieuw opstarten van het systeem waarvoor dit probleem geldt, beperkt het probleem. Het vrijgeven van informatie vindt niet plaats als deze service is gestopt of uitgeschakeld. In Windows XP Service Pack 2 is de Computer Browser-service standaard niet actief. Op Windows XP Service Pack 2-systemen die deel uitmaken van een domein is de Computer Browser-service standaard uitgeschakeld. Op Windows XP Service Pack 2-systemen die geen deel uitmaken van een domein is Windows Firewall ingeschakeld en is de Computer Browser-service niet gestart. Als Windows Firewall is uitgeschakeld of als Bestands- en printerdeling is ingeschakeld, zal de Computer Browser-service wel worden gestart en is er op het systeem mogelijk sprake van een beveiligingslek.

#### Tijdelijke oplossingen voor het beveiligingslek met named pipes - CAN-2005-0051:

Microsoft heeft een aantal methoden getest om het probleem te omzeilen. Het probleem wordt er niet door verholpen, maar bekende aanvalsvectoren kunnen ermee worden geblokkeerd. Wanneer de functionaliteit wordt beperkt door de oplossing, wordt dat aangegeven in het volgende gedeelte.

-   **Schakel de Computer Browser-service uit**

    Het uitschakelen van de Computer Browser-service en het opnieuw opstarten van het systeem waarvoor dit probleem geldt, biedt bescherming tegen pogingen van buitenaf om dit beveiligingslek te misbruiken.

    U kunt de Computer Browser-service op de volgende manier uitschakelen:

    1.  Klik op **Start** en op **Configuratiescherm** (of wijs **Instellingen** aan en klik op **Configuratiescherm**).
    2.  Dubbelklik op **Systeembeheer**.
    3.  Dubbelklik op **Services**.
    4.  Dubbelklik op **Computer Browser-service**.
    5.  Klik in de lijst **Opstarttype** op **Uitgeschakeld**.
    6.  Klik op **Stoppen** en op **OK**.
    7.  U dient het systeem waarvoor dit probleem geldt opnieuw op te starten zodat deze tijdelijke oplossing goed werkt.

    **Gevolgen van de tijdelijke oplossing:** als de Computer Browser-service wordt uitgeschakeld, kunnen services die van de Computer Browser-service afhankelijk zijn zorgen voor een foutbericht in het logboek met systeemgebeurtenissen. Voor meer informatie over de Computer Browser-service verwijzen wij u naar [Microsoft Knowledge Base-artikel 188001](http://support.microsoft.com/kb/188001).

-   **Gebruik de instellingen van Groepsbeleid om de Computer Browser-services uit te schakelen op betrokken systemen die deze functie niet nodig hebben**.
    Omdat de Computer Browser-service een mogelijke aanvalsvector is, dient u deze service via de instellingen van Groepsbeleid uit te schakelen. U kunt deze service uitschakelen door in Windows 2000- en Windows Server 2003-domeinen het groepsbeleidsobject te gebruiken op lokaal niveau, siteniveau of organisatieniveau. Voor meer informatie over hoe u deze service via aanmeldingsscripts uitschakelt, verwijzen wij u naar [Microsoft Knowledge Base-artikel 297789](http://support.microsoft.com/kb/297789)

    **Opmerking** U kunt ook de [Windows 2000 Hardening Guide raadplegen](http://www.microsoft.com/downloads/details.aspx?familyid=15e83186-a2c8-4c8f-a9d0-a0201f639a56&displaylang=en). In deze handleiding vindt u informatie over het uitschakelen van services.

    Ga naar de volgende websites voor meer informatie over Groepsbeleid:

    -   [Stapsgewijze handleiding over de werking van de functie Groepsbeleid.](http://www.microsoft.com/technet/prodtechnol/windowsserver2003/technologies/directory/activedirectory/stepbystep/gpfeat.mspx)
    -   [Groepsbeleid in Windows 2000](http://www.microsoft.com/windows2000/techinfo/howitworks/management/grouppolwp.asp)
    -   [Groepsbeleid in Windows Server 2003](http://www.microsoft.com/technet/prodtechnol/windowsserver2003/technologies/management/gp/default.mspx)

    **Gevolgen van de tijdelijke oplossing:** als de Computer Browser-service wordt uitgeschakeld, kunnen services die van de Computer Browser-service afhankelijk zijn zorgen voor een foutbericht in het logboek met systeemgebeurtenissen. Voor meer informatie over de Computer Browser-service verwijzen wij u naar [Microsoft Knowledge Base-artikel 188001](http://support.microsoft.com/kb/188001).

-   **Blokkeer TCP-poort 139 en 445 bij de firewall:**

    Deze poorten worden gebruikt om een verbinding tot stand te brengen met het getroffen protocol. Door deze services op de firewall te blokkeren, zorgt u ervoor dat op systemen achter deze firewall geen aanvallen kunnen worden uitgevoerd. U wordt aanbevolen alle ongewenste inkomende communicatie via internet te blokkeren om aanvallen te voorkomen waarvoor andere poorten worden gebruikt. Voor meer informatie over de poorten gaat u naar de volgende [website](http://go.microsoft.com/fwlink/?linkid=21312).

-   **Gebruik een persoonlijke firewall, zoals de** [**Firewall voor Internet-verbindingen**](http://go.microsoft.com/fwlink/?linkid=33335)**, die deel uitmaakt van Windows XP en schakel die optie “Bestands- en printerdeling voor Microsoft-netwerken” niet in.**

    De functie Firewall voor Internet-verbindingen in Windows XP beveiligt standaard uw internetverbinding door ongewenst binnenkomend verkeer te blokkeren. U wordt aanbevolen alle ongewenste inkomende communicatie via internet te blokkeren. Als u de optie “Bestands- en printerdeling voor Microsoft-netwerken” hebt ingeschakeld, ontstaat er een uitzondering die communicatie op de betrokken poorten mogelijk maakt, waardoor een systeem toch kwetsbaar is voor dit probleem zelfs als de Firewall voor Internet-verbindingen is ingeschakeld. De uitzondering die “Bestands- en printerdeling voor Microsoft-netwerken” mogelijk maakt, dient te worden verwijderd om tegen dit beveiligingslek beschermd te zijn.

    Voer de volgende stappen uit om de Firewall voor Internet-verbindingen in te schakelen met de wizard Netwerk instellen:

    1.  Klik op **Start** en klik op **Configuratiescherm**.
    2.  Klik in de standaardcategorieweergave op **Netwerk- en Internet-verbindingen** en klik op **Een thuisnetwerk of klein bedrijfsnetwerk instellen**. De functie Firewall voor Internet-verbindingen wordt ingeschakeld wanneer u in de wizard Netwerk instellen een configuratie kiest waarbij het systeem rechtstreeks is verbonden met internet.

    Voer de volgende stappen uit om de Firewall voor Internet-verbindingen handmatig in te stellen voor een verbinding:

    1.  Klik op **Start** en klik op **Configuratiescherm**.
    2.  Klik in de standaardcategorieweergave op **Netwerk- en Internet-verbindingen** en klik op **Netwerkverbindingen**.
    3.  Klik met de rechtermuisknop op de verbinding waarvoor u de firewall voor Internet-verbindingen wilt inschakelen en klik op **Eigenschappen**.
    4.  Klik om **“Bestands- en printerdeling voor Microsoft-netwerken”** uit te schakelen.
    5.  Klik op het tabblad **Geavanceerd**.
    6.  Schakel het selectievakje **Mijn computer en netwerk beveiligen door toegang vanaf het Internet te beperken of te blokkeren** in en klik op **OK**.

    **Opmerking** Als u bepaalde programma's en services wilt inschakelen zodat deze ondanks de firewall kunnen communiceren, dient u op **Instellingen** op het tabblad **Geavanceerd** te klikken en de gewenste programma's, protocollen en services te selecteren.

-   **Schakel geavanceerde TCP/IP-filtering in op systemen die deze functie ondersteunen.**

    U kunt de functie voor geavanceerde TCP/IP-filtering inschakelen om al het ongewenste binnenkomende verkeer te blokkeren. Zie artikel [309798](http://support.microsoft.com/kb/309798) in de [Microsoft Knowledge Base](http://support.microsoft.com/kb/309798) voor meer informatie over het configureren van TCP/IP-filtering. Alhoewel deze documentatie betrekking heeft op Windows 2000 is deze ook van toepassing op Windows XP.

-   **Blokkeer op de systemen waarvoor het probleem geldt de desbetreffende poorten met IPSec.**

    Gebruik Internet Protocol Security (IPSec) om de netwerkcommunicatie te beveiligen. Zie de Microsoft Knowledge Base-artikelen [313190](http://support.microsoft.com/kb/313190) en [813878](http://support.microsoft.com/kb/813878) voor uitgebreide informatie over IPSec en het toepassen van filters. Alhoewel deze documentatie betrekking heeft op Windows 2000 is deze ook van toepassing op Windows XP.

#### Veelgestelde vragen over het beveiligingslek in named pipes - CAN-2005-0051:

**Wat is de omvang van het probleem?**
Dit is een beveiligingslek met betrekking tot het vrijgeven van informatie. Een aanvaller die dit beveiligingslek misbruikt kan op afstand de gebruikersnamen lezen van gebruikers die een open verbinding met een gedeelde bron hebben. Dit beveiligingslek kan er niet toe leiden dat een aanvaller rechtstreeks code uitvoert of zich machtigingen toekent, maar wel dat de aanvaller bruikbare informatie kan achterhalen waarmee het systeem waarvoor dit probleem geldt verder kan worden misbruikt.

**Waardoor wordt het beveiligingslek veroorzaakt?**
Het proces dat de software van het getroffen systeem gebruikt om verificatie-informatie te valideren wanneer een client via een named pipe-verbinding een anonieme verbinding tot stand brengt.

**Wat is een named pipe?**
Named pipes worden gebruikt ten behoeve van communicatie tussen processen op dezelfde computer of tussen processen op verschillende computers in een netwerk. Bekende named pipe-bronnen zijn gedeelde bestanden en printers. Ga naar de volgende [MSDN Library-website](http://msdn.microsoft.com/library/default.asp?url=/library/en-us/ipc/base/named_pipes.asp) voor meer informatie over named pipes.

**Hoe weet ik of de Computer Browser-service op mijn computer actief is?**

Op Windows XP Service Pack 1 is de Computer Browser-service standaard geïnstalleerd en actief. Op Windows XP Service Pack 2 is de Computer Browser-service standaard uitgeschakeld. Aan de hand van de volgende procedure kunt u zelf nagaan of de Computer Browser-service is geïnstalleerd:

De Computer Browser-service controleren:

1.  Klik op **Start**, **Programma's**, **Systeembeheer** en daarna op **Services**.
2.  Controleer of de Computer Browser-service aanwezig is.
3.  Als de Computer Browser-service wordt uitgevoerd, dient u de instructies te volgen die in de sectie “Tijdelijke oplossingen” van dit beveiligingsbulletin staan beschreven om deze service uit te schakelen.

**Met welk doel kan een aanvaller het beveiligingslek misbruiken?**
Een aanvaller die dit beveiligingslek misbruikt kan op afstand de gebruikersnamen lezen van gebruikers die een open verbinding hebben met een beschikbare, gedeelde bron.

**Wie kan dit beveiligingslek misbruiken?**
Elke anonieme gebruiker die ervoor kan zorgen dat een kwetsbaar systeem een speciaal samengesteld verzoek ontvangt, kan proberen dit beveiligingslek te misbruiken.

**Voor welke systemen vormt dit beveiligingslek het grootste risico?**
Voor Windows XP is het risico het grootst. Andere besturingssystemen voeren een aanvullende verificatie van communicatieaanvragen uit. Deze aanvullende verificatie voorkomt anonieme verbindingen. Aanvullende verificatie kan worden gerealiseerd via registerinstellingen als RestrictAnonymous. Dit beveiligingslek maakt communicatie mogelijk met anonieme gebruikers op Windows XP, zelfs als de registerinstelling RestrictAnonymous is ingeschakeld. Nadat u de beveiligingsupdate hebt geïnstalleerd, zorgt de registerinstelling RestrictAnonymous er op Windows XP voor dat dergelijke aanvragen voor anonieme communicatie worden geblokkeerd. Ga naar de volgende [Microsoft-website](http://www.microsoft.com/resources/documentation/windows/2000/server/reskit/en-us/default.asp?url=/resources/documentation/windows/2000/server/reskit/en-us/regentry/46688.asp) voor meer informatie over RestrictAnonymous.

**Kan het beveiligingslek via internet worden misbruikt?**
Ja. Een aanvaller kan proberen via internet misbruik te maken van het beveiligingslek. Met aanbevolen procedures voor firewalls en standaardfirewallconfiguraties kunt u een betere beveiliging realiseren tegen aanvallen die vanaf internet komen. Microsoft biedt informatie over de beveiliging van uw pc. Eindgebruikers kunnen naar de volgende website gaan: [Protect Your PC](http://www.microsoft.com/netherlands/thuisgebruikers/beveiliging/protect/). IT-professionals kunnen naar de volgende website gaan: [Security Guidance Center](http://go.microsoft.com/fwlink/?linkid=21171).

**Wat doet de update?**
De update dicht het beveiligingslek doordat de manier wordt gewijzigd waarop het proces verificatie-informatie valideert.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

Informatie over de beveiligingsupdate
-------------------------------------

<span></span>
**Software waarin dit probleem optreedt:**

Klik voor informatie over de specifieke beveiligingsupdate voor uw betrokken software op de desbetreffende koppeling:

#### Windows XP (alle versies)

**Voorwaarden**
Voor deze beveiligingsupdate is Microsoft Windows XP Service Pack 1 of later vereist. Zie Microsoft Knowledge Base-artikel [322389](http://support.microsoft.com/kb/322389) voor meer informatie.

**Opgenomen in toekomstige service packs:**
De update voor dit probleem zal worden opgenomen in een toekomstig service pack of updatepakket.

**Informatie over de installatie**

Bij de installatie van deze beveiligingsupdate kunnen de volgende schakelopties worden gebruikt:

**/help                 **Hiermee worden de schakelopties weergegeven.

**Installatiemodi**

**/quiet  **            **  **Stille modus (geen gebruikersinteractie of weergave)

**/passive**            Installatie zonder toezicht (alleen de voortgangsbalk).

**      /uninstall**          Hiermee wordt het pakket verwijderd

**Opties voor opnieuw opstarten**

**/norestart**          Computer niet opnieuw opstarten als installatie is voltooid

**/forcerestart**     Computer opnieuw opstarten als installatie is voltooid.

**Speciale opties**

**/l**                        Hiermee krijgt u een lijst met de geïnstalleerde hotfixes of updates voor Windows

**/o**                       OEM-bestanden overschrijven zonder te vragen

**/n**                       Geen back-up maken van bestanden die nodig zijn voor het verwijderen van de installatie.

**/f**                        Andere programma's gedwongen sluiten wanneer de computer wordt afgesloten

**/integrate:path**  Integreert de update in de Windows-bronbestanden die zich bevinden op het opgegeven pad

**/extract**             Bestanden worden uitgepakt zonder Setup te starten

**Opmerking** U kunt deze schakelopties combineren in één opdrachtregel. Met het oog op compatibiliteit met eerdere versies biedt deze beveiligingsupdate ook ondersteuning voor de installatieschakelopties die worden gebruikt door de eerdere versie van het installatieprogramma. Zie [Microsoft Knowledge Base-artikel 262841](http://support.microsoft.com/kb/262841) voor meer informatie over de ondersteunde schakelopties voor de installatie. Ga naar de [website Microsoft TechNet](http://go.microsoft.com/fwlink/?linkid=38951) voor meer informatie over het installatieprogramma Update.exe.

**Informatie over implementatie**

Als u de beveiligingsupdate automatisch wilt installeren, typt u het volgende na de opdrachtprompt van Microsoft Windows XP:

**Windowsxp-kb888302-x86-enu /passive /quiet**

Als u de beveiligingsupdate wilt installeren zonder dat het systeem opnieuw moet worden opgestart, typt u het volgende na de opdrachtprompt van Windows XP:

**Windowsxp-kb888302-x86-enu /norestart**

Ga naar de website [Software Update Services](http://go.microsoft.com/fwlink/?linkid=21125) voor meer informatie over het implementeren van deze update met Software Update Services.

**Opnieuw opstarten vereist**

Opnieuw opstarten van het systeem is niet vereist. Het installatieprogramma stopt de benodigde services, waarna de update wordt geïmplementeerd en de services opnieuw worden gestart. Als de benodigde services echter niet kunnen worden gestopt of als vereiste bestanden in gebruik zijn, moet het systeem opnieuw worden gestart. In dit geval verschijnt er een bericht dat aangeeft dat opnieuw opstarten noodzakelijk is. Als u de kans wilt verminderen dat het systeem opnieuw moet worden gestart, dient u alle betrokken services te stoppen en alle toepassingen te sluiten die mogelijk gebruikmaken van bestanden waarvoor dit probleem geldt voordat u de beveiligingsupdate installeert.

**Informatie over verwijderen**

Gebruik het onderdeel Software in het Configuratiescherm om deze update te verwijderen.

Systeembeheerders kunnen deze beveiligingsupdate ook verwijderen met het hulpprogramma Spuninst.exe. Het hulpprogramma Spuninst.exe bevindt zich in de map %Windir%\\$NTUninstallKB888302$\\Spuninst. Bij Spuninst.exe kunt u de volgende schakelopties voor de installatie gebruiken:

**/help                 **Hiermee worden de schakelopties weergegeven.

**Installatiemodi**

**/quiet  **            **  **Stille modus (geen gebruikersinteractie of weergave)

**/passive**            Installatie zonder toezicht (alleen de voortgangsbalk).

**Opties voor opnieuw opstarten**

**/norestart**          Computer niet opnieuw opstarten als installatie is voltooid.

**/forcerestart**     Computer opnieuw opstarten als installatie is voltooid.

**Speciale opties**

**/f**                        Andere programma's gedwongen sluiten wanneer de computer wordt afgesloten

**Bestandsgegevens**

De Engelstalige versie van deze beveiligingsupdate moet de bestandskenmerken hebben die worden weergegeven in de volgende tabel. De datums en tijden voor deze bestanden worden weergegeven in UTC-notatie (Coordinated Universal Time). Wanneer u de bestandsinformatie weergeeft, wordt deze naar lokale tijd geconverteerd. Als u het verschil tussen UTC en lokale tijd wilt bepalen, gebruikt u het tabblad **Tijdzone** van de optie Datum en tijd in het Configuratiescherm.

Windows XP Home Edition Service Pack 1, Windows XP Professional Service Pack 1, Windows XP Tablet PC Edition, Windows XP Media Center Edition, Windows XP Home Edition Service Pack 2, Windows XP Professional Service Pack 2, Windows XP Tablet PC Edition 2005 en Windows XP Media Center Edition 2005:

| Bestandsnaam | Versie        | Datum       | Tijd  | Grootte | Map    |
|--------------|---------------|-------------|-------|---------|--------|
| Srvsvc.dll   | 5.1.2600.1613 | 07-dec-2004 | 19:34 | 79.872  | SP1QFE |
| Srvsvc.dll   | 5.1.2600.2577 | 07-dec-2004 | 19:32 | 96.768  | SP2GDR |
| Srvsvc.dll   | 5.1.2600.2577 | 07-dec-2004 | 19:29 | 96.768  | SP2QFE |

Windows XP, 64-bits editie, Service Pack 1 (Itanium):

| Bestandsnaam | Versie        | Datum       | Tijd  | Grootte | CPU   |
|--------------|---------------|-------------|-------|---------|-------|
| Srvsvc.dll   | 5.1.2600.1613 | 07-dec-2004 | 19:34 | 207.872 | IA-64 |

**Opmerkingen** De Windows XP-versie van deze beveiligingsupdate wordt geleverd als dual-mode-pakket. Dual-mode-pakketten bevatten bestanden voor Windows XP Service Pack 1 (SP1) en bestanden voor Windows XP Service Pack 2 (SP2).
Zie [Microsoft Knowledge Base-artikel 328848](http://support.microsoft.com/kb/328848)voor meer informatie over dual-mode-pakketten.
Wanneer u deze beveiligingsupdate op Windows XP SP2 installeert, controleert het installatieprogramma of een of meer van de bestanden al eerder met een hotfix zijn bijgewerkt.
Als u eerder een hotfix als update hebt geïnstalleerd, geldt een van de volgende scenario's (afhankelijk van uw besturingssysteem):

-   Windows XP SP2
    Het installatieprogramma kopieert de SP2QFE-bestanden naar uw systeem.

Als er niet eerder een hotfix is geïnstalleerd om een getroffen bestand bij te werken, zal afhankelijk van uw besturingssysteem een van de volgende situaties zich voordoen:

-   Windows XP SP2
    Het installatieprogramma kopieert de SP2GDR-bestanden naar uw systeem.

Zie artikel [824994](http://support.microsoft.com/kb/824994) in de Microsoft Knowledge Base voor meer informatie hierover.

Ga naar de [website Microsoft TechNet](http://go.microsoft.com/fwlink/?linkid=38951) voor meer informatie over het installatieprogramma Update.exe.

Raadpleeg [Microsoft Knowledge Base-artikel 824684](http://support.microsoft.com/kb/824684) voor meer informatie over de terminologie die wordt gebruikt in dit bulletin, zoals *hotfix*.

**Controleren of de update is toegepast**

-   **Microsoft Baseline Security Analyzer**

    Gebruik het hulpprogramma Microsoft Baseline Security Analyzer (MBSA) om te controleren of de beveiligingsupdate is toegepast op het systeem waarvoor het probleem geldt. Met MBSA kunnen beheerders lokale en externe systemen scannen op ontbrekende beveiligingsupdates en algemene, onjuiste beveiligingsconfiguraties. Ga naar de website [Microsoft Baseline Security Analyzer](http://go.microsoft.com/fwlink/?linkid=21134) voor meer informatie over MBSA.

-   **Verificatie van bestandsversie**

    **Opmerking** Aangezien er verschillende versies zijn van Microsoft Windows, kunnen de volgende stappen op uw computer afwijken. Als dit het geval is, raadpleegt u de productdocumentatie om deze stappen uit te voeren.

    1.  Klik op **Start** en klik vervolgens op **Zoeken**.
    2.  Klik in het venster **Zoekresultaten** op **Alle bestanden en mappen** onder **Zoekassistent**.
    3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
    4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik vervolgens op **Eigenschappen**.

        **Opmerking** Afhankelijk van de versie van het geïnstalleerde besturingssysteem of de geïnstalleerde programma's zijn sommige bestanden in de bestandsinformatietabel mogelijk niet geïnstalleerd.

    5.  Bepaal op het tabblad **Versie** de versie van het bestand dat op uw computer is geïnstalleerd door de versie te vergelijken met de versie in de betreffende bestandsinformatietabel.

        **Opmerking** Andere kenmerken dan de bestandsversie kunnen veranderen tijdens de installatie. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is toegepast. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

-   **Verificatie van registersleutel**

    Aan de hand van de volgende registersleutels kunt u ook controleren welke bestanden met deze beveiligingsupdate zijn geïnstalleerd.

    Voor Windows XP Home Edition Service Pack 1, Windows XP Professional Service Pack 1, Windows XP Tablet PC Edition, Windows XP Media Center Edition, Windows XP Home Edition Service Pack 2, Windows XP Professional Service Pack 2, Windows XP Tablet PC Edition 2005, en Windows XP Media Center Edition 2005:

    **HKEY\_LOCAL\_MACHINE\\SOFTWARE\\Microsoft\\Updates\\Windows XP\\SP3\\KB888302\\Filelist**

    **Opmerking** Deze registersleutels bevatten mogelijk geen volledige lijst met geïnstalleerde bestanden. Bovendien zijn deze registersleutels mogelijk niet correct als een beheerder of een OEM beveiligingsupdate 888302 integreert in de bronbestanden van de Windows-installatie.

### Overige informatie

**Dankbetuiging**

Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:

-   Jean-Baptiste Marchand van [Herve Schauer Consultants](http://www.hsc.fr) voor het rapporteren van het beveiligingslek in named pipes (CAN-2005-0051).

**Verkrijgen van andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatformen zijn verkrijgbaar op de website [Windows Update](http://go.microsoft.com/fwlink/?linkid=21130).

**Ondersteuning:**

-   Klanten kunnen voor technische ondersteuning contact opnemen met [Microsoft Product Support Services](http://support.microsoft.com/?ln=nl) via telefoonnummer 020 500 1005. Voor ondersteuningsverzoeken in verband met beveiligingsupdates worden geen kosten in rekening gebracht.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsbronnen:**

-   De website [Microsoft TechNet Security](http://go.microsoft.com/fwlink/?linkid=21132) bevat extra informatie over beveiliging in Microsoft-producten.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   Windows Update-catalogus: zie [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.
-   [Office Update](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, alsmede voor desktopsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheer van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook [Software Updates Service Feature Pack](http://go.microsoft.com/fwlink/?linkid=33340) gebruiken voor het implementeren van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer en de Microsoft Office Detection Tool om brede ondersteuning te kunnen bieden voor het zoeken en installeren van beveiligingsupdates. Bepaalde software-updates worden mogelijk niet opgemerkt door deze hulpprogramma's. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates de Elevated Rights Deployment Tool gebruiken (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

-   V1.0 (8 februari 2005): Bulletin gepubliceerd

*Built at 2014-04-18T01:50:00Z-07:00*
