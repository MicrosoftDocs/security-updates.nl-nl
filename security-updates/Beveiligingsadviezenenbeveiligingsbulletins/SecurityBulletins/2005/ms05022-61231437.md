---
TOCTitle: 'MS05-022'
Title: 'Microsoft-beveiligingsbulletin MS05-022 - Kritiek'
ms:assetid: 'ms05-022'
ms:contentKeyID: 61231437
ms:mtpsurl: 'https://technet.microsoft.com/nl-NL/library/ms05-022(v=Security.10)'
---

Security Bulletin

Microsoft-beveiligingsbulletin MS05-022 - Kritiek
=================================================

Beveiligingslek in MSN Messenger kan leiden tot het uitvoeren van externe code (896597)
---------------------------------------------------------------------------------------

Gepubliceerd: dinsdag 12 april 2005 | Bijgewerkt: woensdag 21 januari 2009

**Gepubliceerd:** 12 april 2005
**Versie:** 1.0

**Samenvatting**

**Doelgroep van dit document:** klanten die MSN Messenger gebruiken

**Gevolgen van het beveiligingslek:** uitvoering van externe code mogelijk

**Maximaal prioriteitsniveau:** kritiek

**Aanbeveling:** klanten moeten de update onmiddellijk toepassen

**Vervanging van beveiligingsupdate:** dit bulletin vervangt een eerdere beveiligingsupdate. Zie de sectie Veelgestelde vragen van dit bulletin voor de volledige lijst.

**Aanvullende opmerkingen:** geen

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   MSN Messenger 6.2 – [De update downloaden](http://www.microsoft.com/downloads/details.aspx?displaylang=nl&familyid=12750556-d4d0-42d6-9f05-1ff3c799bb10)

**Software waarin het probleem niet optreedt:**

-   MSN Messenger 7.0

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://support.microsoft.com/default.aspx?scid=fh;%5Bln%5D;lifecycle) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update wordt een pas ontdekt beveiligingslek opgelost. Het beveiligingslek wordt beschreven in de sectie “Informatie over de beveiligingslekken“ van dit bulletin.

Een aanvaller die misbruik weet te maken van dit beveiligingslek, kan volledige controle krijgen over een kwetsbaar systeem. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken.

**Prioriteitsniveau en identificatie van beveiligingslek:**

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Identificatie van het beveiligingslek</strong></td>
<td style="border:1px solid black;"><strong>Gevolgen van het beveiligingslek</strong></td>
<td style="border:1px solid black;"><strong>MSN Messenger 6.2</strong></td>
</tr>
<tr class="even">
<td style="border:1px solid black;">Beveiligingslek in MSN Messenger - <a href="http://www.cve.mitre.org/cgi-bin/cvename.cgi?name=can-2005-0562">CAN-2005-0562</a></td>
<td style="border:1px solid black;">Uitvoering van externe code mogelijk<br />
</td>
<td style="border:1px solid black;">Kritiek<br />
</td>
</tr>
<tr class="odd">
<td style="border:1px solid black;"><strong>Prioriteitsniveau van alle beveiligingslekken samen</strong></td>
<td style="border:1px solid black;"></td>
<td style="border:1px solid black;"><strong>Kritiek</strong><br />
</td>
</tr>
</tbody>
</table>
 

Deze [beoordeling](http://go.microsoft.com/fwlink/?linkid=21140) is gebaseerd op de typen systemen waarvoor het beveiligingslek geldt, de meestgebruikte implementaties van deze systemen en de gevolgen die misbruik van dit lek kan hebben op de systemen.

Veelgestelde vragen met betrekking tot deze beveiligingsupdate
--------------------------------------------------------------

<span></span>
**Welke updates worden door deze update vervangen?**
Deze beveiligingsupdate vervangt een eerdere beveiligingsupdate. In de volgende tabel wordt aangegeven voor welke beveiligingsbulletin-id's en besturingssystemen het probleem geldt:

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Bulletin-id</strong></td>
<td style="border:1px solid black;"><strong>MSN Messenger 6.2</strong></td>
</tr>
<tr class="even">
<td style="border:1px solid black;"><strong>MS05-009</strong></td>
<td style="border:1px solid black;">Vervangen<br />
</td>
</tr>
</tbody>
</table>
 

**Kan ik Microsoft Baseline Security Analyzer (MBSA) gebruiken om te bepalen of deze update is vereist?**
Nee. MBSA geeft geen ondersteuning voor MSN Messenger en detecteert daarom niet of voor dit programma een update noodzakelijk is. Microsoft heeft echter een versie ontwikkeld van de [Enterprise Update Scanning Tool](http://support.microsoft.com/kb/894193) (onderzoeksprogramma voor updates voor ondernemingen). Hiermee kunnen klanten bepalen of de beveiligingsupdate voor MSN Messenger is vereist.
Zie [Microsoft Knowledge Base-artikel 306460](http://support.microsoft.com/kb/306460) voor meer informatie over de programma's die MBSA momenteel niet detecteert. Ga naar de [MBSA-website](http://go.microsoft.com/fwlink/?linkid=21134) voor meer informatie over MBSA.

**Wat is het onderzoekprogramma voor updates voor ondernemingen (EST)?**
Omdat wij voortdurend detectieprogramma's beschikbaar stellen voor de beveiligingsupdates die in onze bulletins zijn opgenomen, bieden wij een zelfstandig detectieprogramma aan als de Microsoft Baseline Security Analyzer (MBSA) en de Office Detection Tool (ODT) niet kunnen bepalen of er een update vereist is voor een MSRC-releasecyclus. Dit zelfstandige programma heet de Enterprise Update Scanning Tool (EST) en is bedoeld voor administrators in bedrijven. Als een versie van de Enterprise Update Scanning Tool (EST) voor een bepaald bulletin wordt gemaakt, kunnen klanten het programma uitvoeren vanaf een opdrachtregelinterface en de resultaten met behulp van een XML-uitvoerbestand bekijken. Er wordt [gedetailleerde documentatie](http://support.microsoft.com/kb/894193) bij het programma geleverd, zodat klanten optimaal van het programma gebruik kunnen maken. Er is ook versie van het programma die SMS-beheerders een geïntegreerde ervaring biedt.

**Kan ik een versie van het onderzoekprogramma voor updates voor ondernemingen (EST) gebruiken om te bepalen of deze update is vereist?**
Ja. Er is een versie van het onderzoekprogramma voor updates voor ondernemingen ontwikkeld waarmee u kunt bepalen of u deze update moet toepassen. Ga naar de volgende [Microsoft-website](http://support.microsoft.com/kb/894193) voor meer informatie over de versie van het onderzoekprogramma voor updates voor ondernemingen die deze maand gepubliceerd is. Ga naar de volgende [Microsoft-website](http://support.microsoft.com/kb/894193) voor meer informatie over het implementeren van de versie van het onderzoekprogramma voor updates voor ondernemingen die deze maand gepubliceerd is.

Er is ook een versie van dit hulpprogramma beschikbaar die SMS-klanten vanaf de volgende [Microsoft-website](http://support.microsoft.com/kb/894154) kunnen downloaden. Dit programma is voor SMS-klanten ook beschikbaar via de [SMS-website](http://go.microsoft.com/fwlink/?linkid=21158).

**Kan ik Systems Management Server (SMS) gebruiken om te bepalen of deze update is vereist?**
Nee. SMS gebruikt MBSA voor detectie en deze update wordt niet door MBSA gedetecteerd. Ga naar de [SMS-website](http://go.microsoft.com/fwlink/?linkid=21158) voor informatie over SMS.

Er is voor SMS-klanten echter via de volgende [Microsoft-website](http://support.microsoft.com/kb/894154) een versie van het onderzoekprogramma voor updates voor ondernemingen beschikbaar die SMS-beheerders een geïntegreerde ervaring biedt.

Het hulpprogramma Security Update Inventory Tool is vereist voor het zoeken naar Microsoft Windows en andere Microsoft-producten waarin dit probleem optreedt. Raadpleeg het [Microsoft Knowledge Base-artikel 306460](http://support.microsoft.com/kb/306460) voor meer informatie over de beperkingen van het hulpprogramma Security Update Inventory Tool.

Ga naar de [SMS-website](http://go.microsoft.com/fwlink/?linkid=21158) voor extra informatie over SMS.

U kunt deze update implementeren met de functie [Software inventariseren en distribueren](http://support.microsoft.com/kb/306460) van SMS.

Informatie over de beveiligingslekken
-------------------------------------

<span></span>
#### Beveiligingslek in MSN Messenger - CAN-2005-0562:

Er bestaat een beveiligingslek in MSN Messenger dat kan leiden tot het uitvoeren van externe code, waardoor een aanvaller die misbruik maakt van dit beveiligingslek volledige controle kan krijgen over het systeem waarvoor dit probleem geldt.

#### Beperkende factoren voor beveiligingslek in MSN Messenger - CAN-2005-0562:

In MSN Messenger kunnen anonieme personen u standaard geen berichten sturen. Een aanvaller moet u eerst overhalen hem of haar toe te voegen aan uw lijst met contactpersonen.

#### Beperkende factoren voor beveiligingslek in MSN Messenger - CAN-2005-0562:

Microsoft heeft een aantal methoden getest om het probleem te omzeilen. Het probleem wordt er niet door verholpen, maar bekende aanvalsvectoren kunnen ermee worden geblokkeerd. Wanneer de functionaliteit wordt beperkt door de oplossing, wordt dat aangegeven in het volgende gedeelte.

-   Controleer de contactpersonen die momenteel in uw lijst met contactpersonen staan en verwijder of blokkeer contactpersonen die u niet kent, niet vertrouwd of niet langer nodig hebt.
-   Accepteer geen bestandsoverdrachten van contactpersonen die u niet kent of niet vertrouwd.
-   Blokkeer in bedrijfsomgevingen toegang tot [MSN Messenger en Web Messenger](http://support.microsoft.com/kb/889829).
-   Blokkeer in uw bedrijfsomgeving toegang tot uitgaande poort 1863. Houd er rekening mee dat MSN Messenger bij een directe verbinding gebruikmaakt van poort 1863. Als er geen directe verbinding tot stand kan worden gebracht, maakt MSN Messenger gebruik van poort 80.
-   Blokkeer HTTP-toegang tot **gateway.messenger.hotmail.com**. Als u de toegang tot MSN Web Messenger wilt blokkeren, moet u ook HTTP-toegang tot **webmessenger.msn.com** blokkeren.

    **Gevolgen van de tijdelijke oplossing**: MSN Messenger-gebruikers kunnen geen verbinding maken met het MSN Messenger-netwerk

#### Veelgestelde vragen over het beveiligingslek in MSN Messenger - CAN-2005-0562:

**Heeft de bètaversie van MSN Messenger 7.0 dit beveiligingslek ook?**
Ja. Dit beveiligingslek is geconstateerd na het uitbrengen van de bètaversie van MSN Messenger 7.0. Gebruikers van de bètaversie van MSN Messenger wordt aanbevolen de officiële versie van de software te installeren. Deze officiële versie heeft het beveiligingslek niet**.**

**Wat is de omvang van het probleem?**
**Dit** beveiligingslek heeft betrekking op de uitvoering van externe code. Een aanvaller die misbruik weet te maken van dit beveiligingslek, kan volledige controle krijgen over een kwetsbaar systeem.

**Waardoor wordt het beveiligingslek veroorzaakt?**
In MSN Messenger kunnen bestanden worden weergegeven in GIF-indeling. Onjuist ingedeelde GIF-afbeeldingen met incorrecte hoogte en breedte worden mogelijk niet goed verwerkt door MSN Messenger.

**Wat is GIF?**
GIF staat voor Graphic Interchange Format. Dit is een ouder 256-kleurenpalet, dat compatibel is met 8-bits grafische kaarten. GIF is grotendeels vervangen door de grafische indelingen PNG en TIF.

**Met welk doel kan een aanvaller het beveiligingslek misbruiken?**
Een aanvaller die misbruik weet te maken van dit beveiligingslek, kan volledige controle krijgen over het systeem waarop dit probleem voorkomt**.**

**Wie kan dit beveiligingslek misbruiken?**
Een aanvaller kan dit beveiligingslek misbruiken door een gebruiker ertoe te bewegen hem aan zijn lijst met contactpersonen toe te voegen en hem een speciaal gemaakt e-moticon of een speciaal gemaakte weergaveafbeelding te sturen**.**

**Voor welke systemen vormt dit beveiligingslek het grootste risico?**
Voor werkstations en terminalservers is het risico het grootst. Voor servers is het een groter risico als gebruikers met onvoldoende beheerdersreferenties zich kunnen aanmelden bij servers en programma's kunnen uitvoeren. Dit is echter volkomen in strijd met de aanbevolen richtlijnen voor gebruik**.**

**Worden Windows 98, Windows 98 Tweede Editie of Windows Millennium Edition zwaar getroffen door dit beveiligingslek?**
Ja. Klanten met een versie van MSN Messenger waarvoor dit probleem geldt dienen de bijgewerkte versie van MSN Messenger te installeren.

**Wat doet de update?**
Met deze update verwijdert u het beveiligingslek doordat de manier wordt gewijzigd waarop GIF-bestanden in MSN Messenger worden gevalideerd voordat deze worden verwerkt.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit discrete bronnen informatie over dit beveiligingslek ontvangen.

**Welk verband bestaat er tussen dit beveiligingslek en het beveiligingslek in PNG-verwerking dat wordt verholpen door MS05-009?**
Bij beide beveiligingslekken betrof het grafische indelingen. In deze update wordt echter een nieuw beveiligingslek in andere grafische indeling beschreven. Dit lek was niet opgenomen in MS05-009. MS05-009 biedt beveiliging tegen het lek dat in dat bulletin werd behandeld, maar verhelpt het nieuwe beveiligingslek niet. Deze update vervangt MS05-009 voor MSN Messenger.

Informatie over de beveiligingsupdate
-------------------------------------

<span></span>
**Software waarin dit probleem optreedt:**

Klik voor informatie over de specifieke beveiligingsupdate voor uw betrokken software op de desbetreffende koppeling:

#### MSN Messenger 6.2

**Voorwaarden**
Voor deze beveiligingsupdate is MSN Messenger 6.2 vereist.

**Opnieuw opstarten vereist**

Voor deze update hoeft u de computer mogelijk niet opnieuw op te starten.

**Informatie over verwijderen**

Deze update kan niet worden verwijderd.

**De installatie van de update verifiëren**

Voer de volgende stappen uit om te controleren of een beveiligingsupdate op een systeem is geïnstalleerd:

1. Klik in MSN Messenger op Help en daarna op Info.

2. Controleer het versienummer.

Als het versienummer 6.2.208 of hoger is, is de update geïnstalleerd.

### Overige informatie

**Dankbetuiging**

Microsoft [bedankt](http://technet.microsoft.com/security/bulletin/policy) de volgende partijen voor de samenwerking bij het verbeteren van de beveiliging voor klanten:

-   *hongzhenzhou* voor het melden van het beveiligingslek in MSN Messenger (CAN-2005-0562).

**Verkrijgen van andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatformen zijn verkrijgbaar op de website [Windows Update](http://go.microsoft.com/fwlink/?linkid=21130).

**Ondersteuning:**

Klanten kunnen voor technische ondersteuning contact opnemen met [Microsoft Product Support Services](http://support.microsoft.com/?ln=nl) via telefoonnummer 020 500 1005. Voor ondersteuningsverzoeken in verband met beveiligingsupdates worden geen kosten in rekening gebracht.

Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsbronnen:**

De website [Microsoft TechNet Security](http://go.microsoft.com/fwlink/?linkid=21132) bevat extra informatie over beveiliging in Microsoft-producten.

[Microsoft Software Update Services](http://go.microsoft.com/fwlink/?linkid=21133)

[Microsoft Baseline Security Analyzer](http://go.microsoft.com/fwlink/?linkid=21134) (MBSA)

[Windows Update ](http://go.microsoft.com/fwlink/?linkid=21130)

Windows Update-catalogus: zie [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.

[Office Update ](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, alsmede voor desktopsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheer van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook [Software Updates Service Feature Pack](http://go.microsoft.com/fwlink/?linkid=33340) gebruiken voor het implementeren van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer, Microsoft Office Detection Tool en de Enterprise Update Scanning Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet opgemerkt door deze hulpprogramma's. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates de Elevated Rights Deployment Tool gebruiken (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

V1.0 (12 april 2005): Bulletin gepubliceerd

*Built at 2014-04-18T01:50:00Z-07:00*
