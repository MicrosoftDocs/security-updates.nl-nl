---
TOCTitle: 'MS05-029'
Title: 'Microsoft-beveiligingsbulletin MS05-029 - Belangrijk'
ms:assetid: 'ms05-029'
ms:contentKeyID: 61231444
ms:mtpsurl: 'https://technet.microsoft.com/nl-NL/library/ms05-029(v=Security.10)'
---

Security Bulletin

Microsoft-beveiligingsbulletin MS05-029 - Belangrijk
====================================================

Door een beveiligingslek in Outlook Web Access voor Exchange Server 5.5 zijn aanvallen met cross-site scripting (895179) mogelijk
---------------------------------------------------------------------------------------------------------------------------------

Gepubliceerd: dinsdag 14 juni 2005 | Bijgewerkt: woensdag 6 juli 2005

**Gepubliceerd:** 14 juni 2005
**versie:** 1.0

#### Samenvatting

**Doelgroep van dit document:** Systeembeheerders van servers met Outlook Web Access voor Microsoft Exchange Server 5.5

**Gevolgen van het beveiligingslek:** Uitvoering van externe code mogelijk

**Maximaal prioriteitsniveau:** Belangrijk

**Aanbeveling:** Klanten wordt aangeraden deze update zo spoedig mogelijk te installeren.

**Vervanging van beveiligingsupdate:** Geen

**Voorbehoud:** Geen

**Versievereisten voor afhankelijke onderdelen voor deze update:**
Om deze update te kunnen installeren moet een van de volgende programma's op de Microsoft Outlook Web Access-server zijn geïnstalleerd:

-   Internet Explorer 5.01 Service Pack 3 bij Microsoft Windows 2000 Service Pack 3
-   Internet Explorer 5.01 Service Pack 4 bij Microsoft Windows 2000 Service Pack 4
-   Internet Explorer 6 Service Pack 1 bij andere ondersteunde besturingssystemen

**Versie-aanbevelingen voor afhankelijke onderdelen op de Outlook Web Access-server:**
De volgende versies worden aanbevolen voor afhankelijke onderdelen op de Outlook Web Access-server:

-   Microsoft Internet Information Services (IIS):
    -   IIS 5.0 op Windows 2000 Service Pack 3 of hoger
-   Microsoft Internet Explorer:
    -   Internet Explorer 6 Service Pack 1

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Microsoft Exchange Server 5.5 Service Pack 4 - [De update downloaden](http://www.microsoft.com/downloads/details.aspx?familyid=08435b77-9f3a-40f5-b13a-a7019cb1c244)

**Software waarin het probleem niet optreedt:**

-   Microsoft Exchange 2000 Server Service Pack 3 met de update van augustus 2004 voor Exchange 2000 Post-Service Pack 3.
-   Microsoft Exchange Server 2003
-   Microsoft Exchange Server 2003 Service Pack 1

Zie [Microsoft Knowledge Base-artikel 870540](http://support.microsoft.com/kb/870540) voor meer informatie over het updatepakket voor Exchange 2000 Server Post-Service Pack 3.

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update wordt een pas ontdekt beveiligingslek opgelost. Er is een beveiligingslek aangetroffen in Outlook Web Access voor Exchange Server 5.5 waardoor een gebruiker via cross-site scripting en spoofing schadelijke scripts zou kunnen uitvoeren ten behoeve van een aanvaller. Het beveiligingslek wordt beschreven in de sectie 'Informatie over de beveiligingslekken' van dit bulletin.

Een aanvaller die misbruik weet te maken van het beveiligingslek, kan aanvallen via cross-site scripting uitvoeren.

Het is aan te raden de update zo spoedig mogelijk te installeren.

**Prioriteitsniveau en identificatie van beveiligingslek:**

| Identificatie van het beveiligingslek                                                                                                    | Gevolgen van het beveiligingslek     | Exchange Server 5.5 |
|------------------------------------------------------------------------------------------------------------------------------------------|--------------------------------------|---------------------|
| Beveiligingslek in Exchange Server Outlook Web Access - [CAN-2005-0563](http://www.cve.mitre.org/cgi-bin/cvename.cgi?name=can-2005-0563) | Uitvoering van externe code mogelijk | Belangrijk          |

Deze [beoordeling](http://go.microsoft.com/fwlink/?linkid=21140) is gebaseerd op de typen systemen waarvoor het beveiligingslek geldt, de meestgebruikte implementaties van deze systemen en de gevolgen die misbruik van dit lek kan hebben op de systemen.

Veelgestelde vragen met betrekking tot deze beveiligingsupdate
--------------------------------------------------------------

<span></span>
**Ik gebruik nog steeds Exchange 2000 Service Pack 3. Wat moet ik doen?**
Klanten die met deze versie werken, kunnen er het beste voor kiezen om binnenkort te migreren naar versies waarvoor wel ondersteuning wordt aangeboden, om te voorkomen dat potentiële beveiligingslekken een probleem vormen. Het updatepakket voor Microsoft Exchange 2000 Server Post-Service Pack 3 (SP3) dat in augustus 2004 werd vrijgegeven is een vereiste voor ondersteuning op Exchange 2000. Het nulnummer is 6603.1. Dit updatepakket is een vereiste voor alle updates voor Exchange 2000 Server die na 29 juni 2004 zijn uitgekomen en een nulnummer hebben dat groter is dan 6603. Ga voor meer informatie over de levenscyclus van Exchange Service Pack naar de [Microsoft Support Lifecycle](http://support.microsoft.com/default.aspx?pr=lifesupsps)-website. Ga naar de volgende [Microsoft Support Lifecycle](http://go.microsoft.com/fwlink/?linkid=21742)-website voor meer informatie over de levenscyclus van Exchange-producten.

**Microsoft Exchange Server 5.5 Service Pack 4 is voor Windows NT 4.0 waarvan de levenscyclus is geëindigd. Wat moet ik doen?**
De levenscyclus van Windows NT Server 4.0 Service Pack 6a is geëindigd. Klanten met Exchange Server 5.5 Service Pack 4 moeten Windows 2000 Server gebruiken. Als u nog steeds met Windows NT Server 4.0 werkt, moet u zo snel mogelijk een upgrade uitvoeren**.**

Raadpleeg de [Windows Operating System Product Support Lifecycle FAQ](http://go.microsoft.com/fwlink/?linkid=33330) voor meer informatie.

**Kan ik Microsoft Baseline Security Analyzer (MBSA) gebruiken om te bepalen of deze update is vereist?**
**Opmerking** Outlook Web Access voor Exchange 5.5 kan op een Exchange-server worden geïnstalleerd of als zelfstandige IIS-toepassing worden geïnstalleerd die aan een installatie van Exchange op een andere server is gekoppeld**.**

MBSA bepaalt of deze update is vereist voor een Exchange 5.5-server waarop Outlook Web Access is geïnstalleerd. Ga voor meer informatie over MBSA naar de [MBSA-website](http://go.microsoft.com/fwlink/?linkid=21134).
MBSA biedt geen ondersteuning voor Outlook Web Access wanneer dit als zelfstandige Internet Information Server (IIS) wordt uitgevoerd en kan niet bepalen of deze update nodig is in dit geval. Microsoft heeft echter een versie van het [Enterprise Update Scanning Tool](http://support.microsoft.com/kb/894193) (EST) ontwikkeld, waarmee klanten kunnen vaststellen of de beveiligingsupdate nodig is in dit geval.
**Kan ik met Systems Management Server (SMS) bepalen of deze update nodig is?**
Ja. Met SMS kunt u deze beveiligingsupdate detecteren en implementeren. Ga naar de [SMS-website](http://go.microsoft.com/fwlink/?linkid=21158) voor informatie over SMS. Het hulpprogramma Security Update Inventory Tool is vereist voor het zoeken naar Microsoft Windows en andere Microsoft-producten waarin dit probleem optreedt. Raadpleeg het [Microsoft Knowledge Base-artikel 306460](http://support.microsoft.com/kb/306460) voor meer informatie over de beperkingen van het hulpprogramma Security Update Inventory Tool.

Ga naar de [SMS-website](http://go.microsoft.com/fwlink/?linkid=21158) voor extra informatie over SMS.

U kunt deze update implementeren met de functie [Software inventariseren en distribueren](http://go.microsoft.com/fwlink/?linkid=33333) van SMS.

Informatie over de beveiligingslekken
-------------------------------------

<span></span>
#### Beveiligingslek in Exchange Server Outlook Web Access - CAN-2005-0563:

Dit is een beveiligingslek dat betrekking heeft op cross-site scripting. Door het beveiligingslek met betrekking tot cross-site scripting zou een gebruiker schadelijke scriptcode kunnen uitvoeren ten behoeve van een aanvaller. Als de schadelijke scriptcode wordt uitgevoerd, gebeurt dit binnen de beveiligingscontext van de gebruiker. Er kan alleen misbruik worden gemaakt van dit beveiligingslek als de gebruiker hier actief aan meewerkt. Door dit beveiligingslek zou een aanvaller toegang kunnen krijgen tot alle gegevens op de Outlook Web Access-server die toegankelijk zijn voor de desbetreffende gebruiker.

#### Beperkende factoren voor het beveiligingslek in Exchange Server Outlook Web Access - CAN-2005-0563:

-   U loopt alleen risico als u zich hebt aangemeld bij Outlook Web Access (OWA).
-   De volgende ondersteunde versies van Outlook Web Access voor Exchange Server worden niet getroffen door dit beveiligingslek:
    -   De update van augustus 2004 voor Outlook Web Access voor Exchange 2000 Server Exchange 2000 Post-Service Pack 3.
    -   Outlook Web Access voor Exchange Server 2003
    -   Outlook Web Access voor Exchange Server 2003 Service Pack 1

#### Tijdelijke oplossingen voor het beveiligingslek in Exchange Server Outlook Web Access - CAN-2005-0563:

Microsoft heeft een aantal methoden getest om het probleem te omzeilen. Het probleem wordt er niet door verholpen, maar bekende aanvalsvectoren kunnen ermee worden geblokkeerd. Wanneer de functionaliteit wordt beperkt door de oplossing, wordt dat aangegeven in het volgende gedeelte.

**Het bestand Read.asp wijzigen**

Als u het bestand Read.asp wilt wijzigen, gaat u als volgt te werk.

**Opmerking** Beheerders kunnen het bestand Read.asp wijzigen.

**Opmerking** Deze stappen moeten op elke Outlook Web Access-server worden uitgevoerd.

1.  Open het bestand Read.asp in het Kladblok. Dit bestand staat in de volgende map:

    C:\\Exchsrvr\\Webdata\\&lt;taal&gt;\\Forms\\Ipm\\Note

2.  Zoek de volgende code op:

    &lt;%= bstrBody %&gt;&nbsp;

3.  Sla het bestand op.
4.  Wijzig deze code in de volgende code:

    &lt;%= Server.HTMLEncode(bstrBody) %&gt;&nbsp;

De wijzigingen zijn direct van kracht.

**Gevolgen van de tijdelijke oplossing:**

E-mail die als HTML is opgemaakt, wordt niet goed weergegeven. De HTML zonder opmaak is in de e-mailberichten te zien.

**Outlook Web Access voor elke Exchange-site uitschakelen**

Als u Outlook Web Access wilt uitschakelen, gaat u als volgt te werk:

**Opmerking** Deze stappen moeten op elke Exchange-site worden uitgevoerd.

1. Start Exchange Administrator.

2. Vouw de container **Configuration** voor de site uit.

3. Selecteer de container **Protocols** voor de site.

4. Open de eigenschappen van het object **HTTP (Web) Site Settings**.

5. Schakel het selectievakje **Enable Protocol** uit.

6. Wacht totdat de wijziging is gerepliceerd en controleer of deze wijziging naar elke server op de site is gerepliceerd. U doet dit door elke server met behulp van Exchange Administrator aan de site te binden en de instellingen van het selectievakje **Enabled Protocol** te controleren.

**Gevolgen van de tijdelijke oplossing:** Gebruikers hebben geen toegang meer tot hun postbussen via Outlook Web Access.

**Verwijder Outlook Web Access.**

Zie [Microsoft Knowledge Base-artikel 290287](http://support.microsoft.com/default.aspx?scid=kb;en-us;290287) voor meer informatie over het verwijderen van Outlook Web Access.

**Gevolgen van de tijdelijke oplossing:** Gebruikers hebben geen toegang meer tot hun postbussen via Outlook Web Access.

Ga naar de website [Beveiligingsbronnen voor Exchange 5.5](http://www.microsoft.com/technet/prodtechnol/exchange/55/maintain/secure.mspx) voor meer informatie over het beveiligen van uw Exchange-omgeving.

#### Veelgestelde vragen over het beveiligingslek in Exchange Server Outlook Web Access - CAN-2005-0563:

**Wat is de omvang van het probleem?**
Door het beveiligingslek met betrekking tot cross-site scripting zou een gebruiker schadelijke scriptcode kunnen uitvoeren ten behoeve van een aanvaller. Als de schadelijke scriptcode wordt uitgevoerd, gebeurt dit binnen de beveiligingscontext van de gebruiker. Er kan alleen misbruik worden gemaakt van dit beveiligingslek als de gebruiker hier actief aan meewerkt.

Dit script kan elke bewerking op de computer van de gebruiker uitvoeren die door de website mag worden uitgevoerd. Dit kan bestaan uit de controle over de websessie, het doorsturen van informatie naar derden, het uitvoeren van andere code op het systeem van de gebruiker en het lezen of schrijven van cookies.

**Wat is Outlook Web Access?**
Microsoft Outlook Web Access (OWA) is een service van Exchange Server. Een server waarop Exchange Server wordt uitgevoerd, kan met OWA functioneren als een website waarop gemachtigde gebruikers e-mail kunnen lezen en verzenden, hun agenda kunnen beheren en andere e-mailfuncties kunnen uitvoeren via internet.

**Waardoor wordt het beveiligingslek veroorzaakt?**
Een beveiligingslek met betrekking tot cross-site scripting (XSS) wordt veroorzaakt door de manier waarop Outlook Web Access (OWA) HTML-codering toepast in het formulier Compose New Message.

**Wat is cross-site scripting?**
[Cross-site scripting (XSS)](http://www.microsoft.com/technet/archive/security/news/crssite.mspx) is een beveiligingslek dat een aanvaller kan misbruiken om code te 'injecteren' tijdens een gebruikerssessie op een website. In tegenstelling tot de meeste lekken is XSS niet van toepassing op een specifiek product, maar kan het problemen veroorzaken in alle software die HTML genereert en die niet speciaal is beveiligd tegen dergelijke programmeerpraktijken.

**Hoe werkt cross-site scripting?**
Webpagina's bevatten tekst en HTML-opmaakcodes. Deze tekst en HTML-opmaakcodes worden gegenereerd door de server en geïnterpreteerd door de client. Servers die statische pagina's genereren, hebben het volledige beheer over de wijze waarop de client pagina's interpreteert die door de server worden verzonden. Servers die dynamische pagina's genereren, hebben echter geen controle over de wijze waarop de client de uitvoer van de servers interpreteert. Als er niet-vertrouwde inhoud wordt toegevoegd aan een dynamische pagina, beschikken noch de server, noch de client over voldoende informatie om dit vast te stellen en de benodigde beveiligingsmaatregelen te treffen.

**Hoe kan een aanvaller dit beveiligingslek misbruiken?**
Een aanvaller kan het beveiligingslek misbruiken door een speciaal ontworpen bericht naar een gebruiker te verzenden. De gebruiker moet dat bericht openen met Outlook Web Access. Dit bericht kan er dan toe leiden dat er op het betrokken systeem een script wordt uitgevoerd in de context van de Outlook Web Access-sessie van de gebruiker.

**Voor welke systemen vormt dit beveiligingslek het grootste risico?**
Clientsystemen die Exchange Server 5.5 via Outlook Web Access benaderen, zijn het kwetsbaarst voor dit beveiligingslek.

**Is het beveiligingslek aanwezig in alle ondersteunde versies van Outlook Web Access?**
Nee. Het beveiligingslek is alleen aanwezig in Outlook Web Access voor Exchange Server 5.5.

**Op welke Exchange-servers moet ik de update installeren?**
Deze update is alleen bedoeld voor servers met Outlook Web Access voor Exchange Server 5.5. U hoeft deze update niet te installeren op servers waarop Outlook Web Access voor Exchange Server 5.5 niet is geïnstalleerd. Het is echter raadzaam deze beveiligingsupdate te installeren op alle andere servers met Exchange 5.5. Op deze manier zijn deze servers al beveiligd wanneer zij later als Outlook Web Access-servers worden gebruikt.

**Wat doet de update?**
De update verwijdert het lek door ervoor te zorgen dat argumenten in OWA-scripts zijn gecodeerd, zodat ze niet onbedoeld kunnen worden uitgevoerd.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

Informatie over de beveiligingsupdate
-------------------------------------

<span></span>
**Software waarin dit probleem optreedt:**

Klik voor informatie over de specifieke beveiligingsupdate voor uw betrokken software op de desbetreffende koppeling:

#### Exchange Server 5.5 Service Pack 4

**Voorwaarden**
Voor deze beveiligingsupdate is Outlook Web Access met Exchange Server 5.5 [Service Pack 4](http://go.microsoft.com/fwlink/?linkid=33385) nodig.

**Opgenomen in toekomstige service packs:**
De update voor dit probleem wordt opgenomen in een toekomstig updatepakket.

**Informatie over de installatie**

Zie Microsoft Knowledge Base-artikel 257946 voor meer informatie over de opdrachtopties waarmee u deze update kunt toepassen.

**Informatie over implementatie**

Als u de beveiligingsupdate automatisch wilt installeren, typt u het volgende achter de opdrachtprompt van Exchange Server 5.5 Service Pack 4:

-   Exchange5.5-KB895179.EXE

**Opnieuw opstarten vereist**

Opnieuw opstarten van het systeem is niet vereist. De Microsoft Internet Information Services (IIS), het Exchange-archief en de Exchange System Attendant Services worden wel opnieuw gestart wanneer u de update installeert. Het is daarom aan te raden de update te installeren wanneer er geen gebruikers zijn aangemeld via Outlook Web Access.

**Informatie over verwijderen**

Als u deze update wilt verwijderen, gebruikt u Software in het Configuratiescherm of voert u de volgende opdracht in een consolevenster in:

%EXCHSRVR%\\895179\\UNINSTALL\\UNINST.EXE

**Bestandsgegevens:**

De Engelstalige versie van deze beveiligingsupdate moet de bestandskenmerken hebben die worden weergegeven in de volgende tabel. De datums en tijden voor deze bestanden worden weergegeven in UTC-notatie (Coordinated Universal Time). Wanneer u de bestandsinformatie weergeeft, wordt deze naar lokale tijd geconverteerd. Als u het verschil tussen UTC en lokale tijd wilt bepalen, gebruikt u het tabblad **Tijdzone** van de optie Datum en tijd in het Configuratiescherm.

Exchange Server 5.5 Service Pack 4:

| Bestandsnaam | Versie      | Datum            | Tijd  | Grootte |
|--------------|-------------|------------------|-------|---------|
| Cdohtml.dll  | 5.5.2658.34 | 16 april 2005    | 19:34 | 537.360 |
| Htmlsnif.dll | 6.5.6582.0  | 15 november 2002 | 18:41 | 57.344  |
| Safehtml.dll | 6.5.7547.0  | 7 april 2005     | 17:45 | 201.728 |
| Cdo.dll      | 5.5.2658.34 | 16 april 2005    | 19:37 | 807.184 |

**Controleren of de update is toegepast**

-   **Microsoft Baseline Security Analyzer**

    Gebruik het hulpprogramma Microsoft Baseline Security Analyzer (MBSA) om te controleren of de beveiligingsupdate is toegepast op het systeem waarvoor het probleem geldt. Met MBSA kunnen beheerders lokale en externe systemen scannen op ontbrekende beveiligingsupdates en algemene, onjuiste beveiligingsconfiguraties. Ga naar de website [Microsoft Baseline Security Analyzer](http://go.microsoft.com/fwlink/?linkid=21134) voor meer informatie over MBSA.

-   **Verificatie van bestandsversie**

    **Opmerking** Aangezien er verschillende versies zijn van Microsoft Windows, kunnen de volgende stappen op uw computer afwijken. Als dit het geval is, raadpleegt u de productdocumentatie om deze stappen uit te voeren.

    1.  Klik op **Start** en klik vervolgens op **Zoeken**.
    2.  Klik in het venster **Zoekresultaten** op **Alle bestanden en mappen** onder **Zoekassistent**.
    3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
    4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik op **Eigenschappen**.
        **Opmerking** Afhankelijk van de versie van het geïnstalleerde besturingssysteem of de geïnstalleerde programma's zijn sommige van de bestanden in de bestandsinformatietabel mogelijk niet geïnstalleerd.
    5.  Bepaal op het tabblad **Versie** de versie van het bestand dat op uw computer is geïnstalleerd door de versie te vergelijken met de versie in de betreffende bestandsinformatietabel.
        **Opmerking** Andere kenmerken dan de bestandsversie kunnen veranderen tijdens de installatie. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is toegepast. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

-   **Verificatie van registersleutel**

    Aan de hand van de volgende registersleutel kunt u ook controleren welke bestanden met deze beveiligingsupdate zijn geïnstalleerd:

    **HKEY\_LOCAL\_MACHINE\\SOFTWARE\\Microsoft\\Updates\\Exchange Server 5.5\\SP5\\895179**

    **Opmerking** Deze registersleutel bevat mogelijk geen volledige lijst met geïnstalleerde bestanden. Bovendien is deze registersleutel mogelijk niet correct als een beheerder of een OEM de beveiligingsupdate 895179 integreert in de bronbestanden van de Windows-installatie.

### Overige informatie

**Dankbetuiging**

Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:

-   [Gaël Delalleau](mailto:gael.delalleau+moz@m4x.org) van [iDEFENSE](http://www.idefense.com/) voor het melden van het beveiligingslek in Outlook Web Access van Exchange Server ([CAN-2005-0563](http://www.cve.mitre.org/cgi-bin/cvename.cgi?name=can-2005-0563)).

**Verkrijgen van andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatformen zijn verkrijgbaar op de website [Windows Update](http://go.microsoft.com/fwlink/?linkid=21130).

**Ondersteuning:**

-   Technische ondersteuning van [Microsoft Product Support Services](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsbronnen:**

-   De website [Microsoft TechNet Security](http://go.microsoft.com/fwlink/?linkid=21132) bevat extra informatie over beveiliging in Microsoft-producten.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   Windows Update-catalogus: Zie [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.
-   [Office Update](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, alsmede voor desktopsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheer van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook [Software Updates Service Feature Pack](http://go.microsoft.com/fwlink/?linkid=33340) gebruiken voor het implementeren van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer, Microsoft Office Detection Tool en de Enterprise Update Scanning Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet opgemerkt door deze hulpprogramma's. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates de Elevated Rights Deployment Tool gebruiken (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

-   V1.0 (14 juni 2005): Bulletin gepubliceerd

*Built at 2014-04-18T01:50:00Z-07:00*
