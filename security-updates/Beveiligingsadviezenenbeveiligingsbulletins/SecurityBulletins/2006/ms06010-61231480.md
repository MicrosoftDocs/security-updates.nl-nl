---
TOCTitle: 'MS06-010'
Title: 'Microsoft-beveiligingsbulletin MS06-010 - Kritiek'
ms:assetid: 'ms06-010'
ms:contentKeyID: 61231480
ms:mtpsurl: 'https://technet.microsoft.com/nl-NL/library/ms06-010(v=Security.10)'
---

Security Bulletin

Microsoft-beveiligingsbulletin MS06-010 - Kritiek
=================================================

Beveiligingslek in PowerPoint 2000 kan leiden tot het vrijgeven van informatie (889167)
---------------------------------------------------------------------------------------

Gepubliceerd: dinsdag 14 februari 2006

**Versie:** 1.0

#### Samenvatting

**Voor wie is dit document bedoeld:** Klanten die Microsoft PowerPoint 2000 gebruiken

**Gevolgen van het beveiligingslek:** Vrijgeven van informatie

**Maximaal prioriteitsniveau:** Belangrijk

**Aanbeveling:** Klanten wordt aangeraden deze update zo spoedig mogelijk te installeren.

**Vervanging van beveiligingsupdate:** Geen

**Voorbehoud:** Geen

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Microsoft Office XP Service Pack 3 – [De update downloaden](http://www.microsoft.com/downloads/details.aspx?familyid=5c011c70-47d0-4306-9fa4-8e92d36332fe&displaylang=nl)
    -   PowerPoint 2000

**Software waarin het probleem niet optreedt:**

-   Microsoft Office XP Service Pack 3
    -   PowerPoint 2002
-   Microsoft Office 2003 Service Pack 1 of Service Pack 2
    -   PowerPoint 2003

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update wordt een pas ontdekt beveiligingslek opgelost. Het beveiligingslek wordt omschreven in de sectie "Informatie over de beveiligingslekken" van dit bulletin.

Een aanvaller die dit lek weet te misbruiken, kan op afstand proberen expliciet op naam toegang te krijgen tot objecten in de map Tijdelijke Internet-bestanden. Dit beveiligingslek kan er niet toe leiden dat een aanvaller rechtstreeks code uitvoert of zich machtigingen toekent, maar wel dat de aanvaller bruikbare informatie kan achterhalen waarmee het systeem waarin dit probleem optreedt verder kan worden misbruikt.

Het is aan te raden de update zo spoedig mogelijk te installeren.

**Prioriteitsniveau en identificatie van beveiligingslek:**

 
<table style="border:1px solid black;">
<thead>
<tr class="header">
<th>Identificatie van het beveiligingslek</th>
<th>Gevolgen van het beveiligingslek</th>
<th>Microsoft PowerPoint 2000</th>
</tr>
</thead>
<tbody>
<tr class="odd">
<td style="border:1px solid black;">Beveiligingslek in PowerPoint met betrekking tot vrijgeven van informatie in map Tijdelijke Internet-bestanden - <a href="http://www.cve.mitre.org/cgi-bin/cvename.cgi?name=cve-2006-0004">CVE-2006-0004</a></td>
<td style="border:1px solid black;">Vrijgeven van informatie</td>
<td style="border:1px solid black;">Belangrijk<br />
</td>
</tr>
</tbody>
</table>
 

Deze [beoordeling](http://go.microsoft.com/fwlink/?linkid=21140) is gebaseerd op de typen systemen waarvoor het beveiligingslek geldt, de meestgebruikte implementaties van deze systemen en de gevolgen die misbruik van dit lek kan hebben op de systemen.

Veelgestelde vragen met betrekking tot deze beveiligingsupdate
--------------------------------------------------------------

<span></span>
**Kan ik Microsoft Baseline Security Analyzer (MBSA) 1.2.1 gebruiken om te bepalen of deze update is vereist?**
Ja, maar alleen op de lokale computer. MBSA gebruikt een geïntegreerde versie van de Office Detection Tool (ODT). Met dit programma kan niet worden gecontroleerd of externe computers deze update nodig hebben. Ga naar de [MBSA-website](http://go.microsoft.com/fwlink/?linkid=21134) voor meer informatie over MBSA. Ga naar de website [Microsoft Baseline Security Analyzer 1.2 Q&A](http://go.microsoft.com/fwlink/?linkid=33332) voor meer informatie over MBSA-ondersteuning.

**Kan ik Microsoft Baseline Security Analyzer (MBSA) 2.0 gebruiken om te bepalen of deze update is vereist?**
Nee. MBSA 2.0 biedt op dit moment geen ondersteuning voor de detectie van PowerPoint 2000. Gebruik de Office Detection Tool of MBSA 1.2.1 om vast te stellen of deze update vereist is. MBSA 2.0 kan bepalen of er beveiligingsupdates nodig zijn voor producten die worden ondersteund door de website Microsoft Updates. Raadpleeg [Microsoft Knowledge Base-artikel 895660](http://support.microsoft.com/kb/895660) voor meer informatie over de programma's die op dit moment niet door Microsoft Update en MBSA 2.0 worden gedetecteerd.
**Kan ik Systems Management Server (SMS) gebruiken om te bepalen of deze update is vereist?**
Ja. Met SMS kunt u deze beveiligingsupdate detecteren en implementeren. SMS gebruikt MBSA voor detectie. Daarom beschikt SMS over dezelfde beperking die eerder in dit bulletin is vermeld met betrekking tot programma's die niet worden gedetecteerd door MBSA.
Met het hulpprogramma Security Update Inventory Tool kan SMS beveiligingsupdates vinden die worden aangeboden via [Windows Update](http://go.microsoft.com/fwlink/?linkid=21130) en die worden ondersteund door [Software Update Services](http://go.microsoft.com/fwlink/?linkid=21133), en andere beveiligingsupdates die worden ondersteund door MBSA 1.2.1. Ga voor meer informatie over het hulpprogramma Security Update Inventory Tool naar de volgende [Microsoft-website](http://www.microsoft.com/smserver/downloads/2003/featurepacks/suspack). Raadpleeg het [Microsoft Knowledge Base-artikel 306460](http://support.microsoft.com/kb/306460) voor meer informatie over de beperkingen van het hulpprogramma Security Update Inventory Tool.

SMS kan ook gebruikmaken van het Office Inventory Tool om vereiste updates te detecteren voor Microsoft Office-toepassingen.

Ga naar de [SMS-website](http://go.microsoft.com/fwlink/?linkid=21158) voor extra informatie over SMS.

Informatie over de beveiligingslekken
-------------------------------------

<span></span>
#### Beveiligingslek in PowerPoint met betrekking tot vrijgeven van informatie in map Tijdelijke Internet-bestanden - CVE-2006-0004:

Er bestaat een beveiligingslek met betrekking tot het vrijgeven van informatie in PowerPoint. Een aanvaller die dit lek weet te misbruiken, kan op afstand proberen expliciet op naam toegang te krijgen tot objecten in de map Tijdelijke Internet-bestanden. Dit beveiligingslek kan er niet toe leiden dat een aanvaller rechtstreeks code uitvoert of zich machtigingen toekent, maar wel dat de aanvaller bruikbare informatie kan achterhalen waarmee het systeem waarin dit probleem optreedt verder kan worden misbruikt.

#### Beperkende factoren voor beveiligingslek in PowerPoint met betrekking tot vrijgeven van informatie in map Tijdelijke Internet-bestanden - CVE-2006-0004:

-   In het geval van een aanval vanaf het web moet de aanvaller beschikken over een website waarop zich een webpagina bevindt waarmee dit beveiligingslek wordt misbruikt. Een aanvaller kan een gebruiker er niet toe dwingen om naar de schadelijke website te gaan. De aanvaller moet een gebruiker er dus van overtuigen een bezoek te brengen aan de website. In de meeste gevallen doet de aanvaller dat door de gebruiker ertoe te bewegen op een koppeling te klikken waarmee de gebruiker naar de website van de aanvaller gaat.

#### Tijdelijke oplossingen voor beveiligingslek in PowerPoint met betrekking tot vrijgeven van informatie in map Tijdelijke Internet-bestanden - CVE-2006-0004:

Microsoft heeft een aantal methoden getest om het probleem te omzeilen. Het probleem wordt er niet door verholpen, maar bekende aanvalsvectoren kunnen ermee worden geblokkeerd. Wanneer de functionaliteit wordt beperkt door de oplossing, wordt dat aangegeven in het volgende gedeelte.

-   **Back-up maken van vnd.ms-powerpoint MIME type en deze sleutel verwijderen**
    Door de registersleutel vnd.ms-powerpoint te verwijderen voorkomt u dat via dit beveiligingslek aanvallen worden uitgevoerd op het systeem waarin dit probleem optreedt. Ga als volgt te werk als u een back-up van de vnd.ms-powerpoint-registersleutel wilt maken en vervolgens deze sleutel wilt verwijderen:

    **Opmerking** Onjuist gebruik van de Register-editor kan ernstige problemen veroorzaken die ertoe kunnen leiden dat u het besturingssysteem opnieuw moet installeren. Microsoft kan niet garanderen dat problemen die voortkomen uit een onjuist gebruik van de Register-editor, kunnen worden opgelost. Het gebruik van de Register-editor is dan ook voor uw eigen risico. Zie voor meer informatie over het bewerken van het register het Help-onderwerp 'Sleutels en waarden wijzigen' in de Register-editor (regedit.exe) of de Help-onderwerpen 'Toevoegen of verwijderen van registerinformatie' en 'Registergegevens bewerken' in regedt32.exe.

    **Opmerking** Het is aan te raden een back-up te maken van het register voordat u het bewerkt.

    1.  Klik op **Start** en op **Uitvoeren**, typ **regedit** en klik vervolgens op **OK**.
    2.  Vouw **HKEY\_CLASSES\_ROOT\\MIME\\Database\\Content Type** uit en klik op **application/vnd.ms-powerpoint**.
    3.  Klik op **Bestand** en vervolgens op **Exporteren**.
    4.  Typ in het dialoogvenster **Registerbestand exporteren** een bestandsnaam in het vak **Bestandsnaam** en klik op **Opslaan**.
    5.  Klik op **Bewerken** en vervolgens op **Verwijderen** om de registersleutel te verwijderen.
    6.  In het dialoogvenster **Sleutel verwijderen bevestigen** verschijnt het bericht **Weet u zeker dat u deze sleutel en alle subsleutels wilt verwijderen**. Klik op **Ja**.

**Gevolgen van de tijdelijke oplossing:** Deze tijdelijke oplossing verwijdert het MIME-toegangspunt voor PowerPoint.

-   **Configuratie van Internet Explorer om Office-documenten te openen in het bijbehorende Office-programma en niet in Internet Explorer**

    1.  Open **Deze computer**.
    2.  Klik in het menu **Extra** (of in het menu **Beeld**) op **Mapopties** (of klik op **Opties**).
    3.  Klik op het tabblad **Bestandstypen**.
    4.  Klik in de lijst **Geregistreerde bestandstypen** op het gewenste type Office-document (bijvoorbeeld Microsoft Excel-werkblad) en klik vervolgens op **Geavanceerd** (of op **Bewerken**).
    5.  Schakel in het dialoogvenster **Geregistreerde bestandstypen** het selectievakje **In hetzelfde venster openen** uit (of schakel het****selectievakje **Webdocumenten openen** uit).
    6.  Klik op **OK**.

    **Opmerking** Als u werkt met Terminal Server onder Windows 2000 of Windows Server 2003, is het wellicht niet mogelijk om op **Geavanceerd** te klikken om het dialoogvenster **Bestandstype bewerken** in stap 4 van deze procedure te openen. Dit probleem treedt op als het beleid NoFileAssociate is ingeschakeld. Door dit beleid in te schakelen kunnen gebruikers (met inbegrip van beheerders) geen bestandstypekoppelingen meer wijzigen voor alle gebruikers. Klik voor meer informatie over dit probleem op [Microsoft Knowledge Base-artikel 257592](http://support.microsoft.com/kb/257592/).

**Gevolgen van de tijdelijke oplossing:** Met deze tijdelijke oplossing wordt Internet Explorer zodanig geconfigureerd dat Office-bestanden in het bijbehorende Office-programma worden geopend.

#### Veelgestelde vragen voor beveiligingslek in PowerPoint met betrekking tot vrijgeven van informatie in map Tijdelijke Internet-bestanden - CVE-2006-0004:

**Wat is de omvang van het probleem?**
Dit is****een beveiligingslek met betrekking tot het vrijgeven van informatie. Een aanvaller die dit lek weet te misbruiken, kan op afstand proberen expliciet op naam toegang te krijgen tot objecten in de map Tijdelijke Internet-bestanden. Dit beveiligingslek kan er niet toe leiden dat een aanvaller rechtstreeks code uitvoert of zich machtigingen toekent, maar wel dat de aanvaller bruikbare informatie kan achterhalen waarmee het systeem waarin dit probleem optreedt verder kan worden misbruikt.

**Waardoor wordt het beveiligingslek veroorzaakt?**
Dit probleem wordt veroorzaakt door de interactie tussen PowerPoint en Internet Explorer wanneer PowerPoint HTML-gegevens probeert weer te geven.

**Hoe kan een aanvaller dit beveiligingslek misbruiken?**
In het geval van een aanval vanaf het web moet de aanvaller beschikken over een website waarop zich een PowerPoint-presentatie bevindt waarmee wordt geprobeerd dit beveiligingslek te misbruiken. Een aanvaller kan een gebruiker er niet toe dwingen om naar de schadelijke website te gaan. De aanvaller moet een gebruiker er dus van overtuigen een bezoek te brengen aan de website. In de meeste gevallen doet de aanvaller dat door de gebruiker ertoe te bewegen op een koppeling te klikken waarmee de gebruiker naar de website van de aanvaller gaat.

Als de gebruiker ertoe wordt verleid om op de PowerPoint-presentatie te klikken, wordt het schadelijk script van de aanvaller uitgevoerd en kan expliciet op naam toegang worden gezocht tot objecten in de map Tijdelijke Internet-bestanden.

**Voor welke systemen vormt dit beveiligingslek het grootste risico?**
Voor werkstations en terminalservers is het risico het grootst. Voor servers is het een groter risico als gebruikers met onvoldoende beheerdersreferenties zich kunnen aanmelden bij servers en programma's kunnen uitvoeren. Dit is echter volkomen in strijd met de aanbevolen richtlijnen voor gebruik.

**Wat doet de update?**
De update wijzigt PowerPoint zodanig, dat wanneer de gebruiker op een PowerPoint-presentatie op een website klikt, de gebruiker wordt gewaarschuwd dat de te openen presentatie mogelijk onveilig is. In dergelijke gevallen kan de gebruiker het openen van de presentatie annuleren.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

Informatie over de beveiligingsupdate
-------------------------------------

<span></span>
**Software waarin dit probleem optreedt:**

Klik voor informatie over de specifieke beveiligingsupdate voor uw software waarin dit probleem optreedt op de desbetreffende koppeling:

#### PowerPoint 2000

#### Voorwaarden en aanvullende informatie over de update

**Belangrijk** Voordat u deze update installeert, moet u controleren of wordt voldaan aan de volgende vereisten:

-   Microsoft Windows Installer 2.0 moet zijn geïnstalleerd. Microsoft Windows Server 2003, Windows XP en Microsoft Windows 2000 Service Pack 3 (SP3) bevatten Windows Installer 2.0 of een hogere versie. Als u de meest recente versie van Windows Installer wilt installeren, gaat u naar een van de volgende websites van Microsoft:

    [Windows Installer 2.0 voor Windows 95, Windows 98, Windows 98 Tweede Editie, en Windows Millennium Edition](http://go.microsoft.com/fwlink/?linkid=33337)

    [Windows Installer 2.0 voor Windows 2000 en Windows NT 4.0](http://go.microsoft.com/fwlink/?linkid=33338)

-   Office 2000 Service Pack 3 (SP3) moet zijn geïnstalleerd. Voordat u deze update installeert, moet u Office 2000 SP3 installeren. Raadpleeg [Microsoft Knowledge Base-artikel 326585](http://support.microsoft.com/default.aspx?scid=kb;%5bln%5d;326585) voor meer informatie over het installeren van Office 2000 SP3.

Zie [Microsoft Knowledge Base-artikel 255275](http://support.microsoft.com/kb/255275) voor meer informatie over de wijze waarop u kunt bepalen welke versie van Office 2000 op uw computer is geïnstalleerd.

**Opgenomen in toekomstige service packs**

geen. Service Pack 3 is het recentste service pack voor Office 2000.

**Opnieuw opstarten**

Als u de kans wilt verminderen dat het systeem opnieuw moet worden gestart, dient u alle services waarin dit probleem optreedt te stoppen en alle toepassingen te sluiten die mogelijk gebruikmaken van bestanden waarin dit probleem optreedt voordat u de beveiligingsupdate installeert. Raadpleeg [Microsoft Knowledge Base-artikel 887012](http://support.microsoft.com/kb/887012) voor meer informatie over de redenen waarom u mogelijk wordt gevraagd de computer opnieuw op te starten.

**Informatie over verwijderen**

U kunt de update niet meer verwijderen nadat deze is geïnstalleerd. Als u wilt terugkeren naar de staat waarin de computer verkeerde voordat de update werd geïnstalleerd, moet u de toepassing verwijderen en vervolgens opnieuw installeren vanaf de oorspronkelijke cd-rom.

#### Informatie over geautomatiseerde installatie op clients

**Website Office Update**

Wij raden u aan de Microsoft Office 2000-clientupdates te installeren vanaf de website [Office Update](http://go.microsoft.com/fwlink/?linkid=21135). Op de website Office Update wordt uw specifieke installatie gedetecteerd en krijgt u precies aangeboden wat u nodig hebt om uw installatie volledig bij te werken.

Ga naar de [website Office Update](http://go.microsoft.com/fwlink/?linkid=21135) en klik op **Controleren op updates** om te controleren welke updates u op de computer moet installeren. Na de detectie wordt een lijst met aanbevolen updates weergegeven ter goedkeuring. Ga akkoord****met de voorwaarden en installeer de updates om het proces te voltooien.

#### Informatie over handmatige installatie op clients

In het volgende gedeelte staat uitgebreide informatie over de handmatige installatie van deze update.

**Informatie over de installatie**

Bij de installatie van de beveiligingsupdate kunnen de volgende schakelopties worden gebruikt.

| Schakeloptie | Beschrijving                                                                                                                            |
|--------------|-----------------------------------------------------------------------------------------------------------------------------------------|
| **/q**       | Hiermee schakelt u de stille modus in, of onderdrukt u vragen aan de gebruiker wanneer bestanden worden uitgepakt.                      |
| **/q:u**     | Hiermee schakelt u de stille modus voor gebruikers in, waarbij een aantal dialoogvensters wordt weergegeven voor de gebruiker.          |
| **/q:a**     | Hiermee schakelt u de stille modus voor beheerders in, waarbij geen dialoogvensters worden weergegeven voor de gebruiker.               |
| **/t:path**  | Hiermee geeft u de doelmap op waarin bestanden moeten worden uitgepakt.                                                                 |
| **/c**       | De bestanden worden uitgepakt maar niet geïnstalleerd. Als **/t:pad** niet is opgegeven, wordt u gevraagd een doelmap op te geven.      |
| **/c:path**  | Installatieopdracht van gebruiker. Hiermee kunt u het pad en de naam voor het INF- of EXE-bestand van Setup opgeven.                    |
| **/r:n**     | De computer wordt nooit opnieuw opgestart na installatie.                                                                               |
| **/r:I**     | Als opnieuw starten vereist is, wordt dit eerst aan de gebruiker gevraagd, tenzij deze optie wordt gebruikt in combinatie met **/q:a**. |
| **/r:a**     | De computer wordt altijd opnieuw opgestart na installatie.                                                                              |
| **/r:s**     | De computer wordt na installatie opnieuw opgestart zonder dat de gebruiker hierom wordt gevraagd.                                       |
| **/n:v**     | De versie wordt niet gecontroleerd. Deze installatie overschrijft elke vorige versie.                                                   |

**Opmerking** Deze schakelopties werken mogelijk niet bij alle updates. Als een schakeloptie niet beschikbaar is, betekent dit dat de functionaliteit vereist is voor een correcte installatie van de update. Bovendien wordt het gebruik van de schakeloptie **/n:v** niet ondersteund en kan deze tot gevolg hebben dat het systeem niet meer kan worden opgestart. Als de installatie mislukt, moet u een ondersteuningsmedewerker raadplegen om het probleem op te lossen.

Zie [Microsoft Knowledge Base-artikel 197147](http://support.microsoft.com/kb/197147) voor extra informatie over de ondersteunde schakelopties voor de installatie.

**Informatie over implementatie van clients**

1.  Download de clientversie van deze beveiligingsupdate.
2.  Klik op **Dit programma opslaan op schijf** en klik op **OK**.
3.  Klik op **Opslaan**.
4.  Ga in Windows Verkenner naar de map met het opgeslagen bestand en dubbelklik op het opgeslagen bestand.
5.  Klik op **Ja** als u wordt gevraagd of u de update wilt bijwerken.
6.  Klik op **Ja** om de gebruiksrechtovereenkomst te accepteren.
7.  Plaats de oorspronkelijke installatie-cd-rom in het station wanneer dit wordt gevraagd en klik vervolgens op **OK**.
8.  Klik op **OK** wanneer u een bericht ontvangt dat de installatie is geslaagd.

**Opmerking** Er verschijnt het volgende foutbericht als de beveiligingsupdate al op uw computer is geïnstalleerd: **Deze update is al toegepast of deze is opgenomen in een update die al is toegepast**.

**Informatie over installatiebestand voor client**

De Engelstalige versie van deze update moet de bestandskenmerken hebben die worden weergegeven in de volgende tabel. De datums en tijden voor deze bestanden worden weergegeven in UTC-notatie (Coordinated Universal Time). Wanneer u de bestandsinformatie weergeeft, wordt deze naar lokale tijd geconverteerd. Als u het verschil tussen UTC en lokale tijd wilt bepalen, gebruikt u het tabblad **Tijdzone** van de optie Datum en tijd in het Configuratiescherm.

PowerPoint 2000

| Bestandsnaam | Versie     | Datum       | Tijd  | Grootte   |
|--------------|------------|-------------|-------|-----------|
| Powerpnt.exe | 9.0.0.8936 | 28-dec-2005 | 00:36 | 4.259.892 |

**Controleren of de update is toegepast**

-   **Microsoft Baseline Security Analyzer**

    Gebruik het hulpprogramma Microsoft Baseline Security Analyzer (MBSA) om te controleren of de beveiligingsupdate geïnstalleerd is op het systeem waarvoor het probleem geldt. Met MBSA kunnen beheerders lokale en externe systemen scannen op ontbrekende beveiligingsupdates en algemene, onjuiste beveiligingsconfiguraties. Ga naar de website [Microsoft Baseline Security Analyzer](http://go.microsoft.com/fwlink/?linkid=21134) voor meer informatie over MBSA.

-   **Verificatie van bestandsversie**

    **Opmerking** Aangezien er verschillende versies zijn van Microsoft Windows, kunnen de volgende stappen op uw computer anders zijn. Als dit het geval is, raadpleeg dan de productdocumentatie om deze stappen uit te voeren.

    1.  Klik op **Start** en klik vervolgens op **Zoeken**.
    2.  Klik in het venster **Zoekresultaten** op **Alle bestanden en mappen** onder **Zoekassistent**.
    3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
    4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik op **Eigenschappen**.
        **Opmerking** Afhankelijk van de versie van het geïnstalleerde besturingssysteem of de geïnstalleerde programma's zijn sommige van de bestanden in de bestandsinformatietabel mogelijk niet geïnstalleerd.
    5.  Bepaal op het tabblad **Versie** de versie van het bestand dat op uw computer is geïnstalleerd door de versie te vergelijken met de versie in de betreffende bestandsinformatietabel.
        **Opmerking** Andere kenmerken dan de bestandsversie kunnen veranderen tijdens de installatie. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is toegepast. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

#### Informatie over beheerdersinstallatie

Als u de toepassing hebt geïnstalleerd vanaf een serverlocatie, moet de serverbeheerder de serverlocatie bijwerken met de beheerdersupdate en die update implementeren op uw computer.

**Informatie over de installatie**

De volgende schakelopties zijn belangrijk voor beheerdersinstallaties omdat de beheerder met deze opties kan aanpassen hoe de bestanden in de beveiligingsupdate worden uitgepakt.

| Schakeloptie | Beschrijving                                                                                                                                    |
|--------------|-------------------------------------------------------------------------------------------------------------------------------------------------|
| **/?**       | Hiermee worden de schakelopties weergegeven.                                                                                                    |
| **/q**       | Hiermee schakelt u de stille modus in, of onderdrukt u vragen aan de gebruiker wanneer bestanden worden uitgepakt.                              |
| **/t:path**  | Hiermee geeft u de doelmap op waarin bestanden moeten worden uitgepakt.                                                                         |
| **/c**       | De bestanden worden uitgepakt maar niet geïnstalleerd. Als **/t:pad** niet is opgegeven, wordt u gevraagd een doelmap op te geven.              |
| **/c:path**  | Hiermee wordt de installatieopdracht van de auteur genegeerd. Hiermee kunt u het pad en de naam voor het INF- of EXE-bestand van Setup opgeven. |

Zie [Microsoft Knowledge Base-artikel 197147](http://support.microsoft.com/kb/197147) voor extra informatie over de ondersteunde schakelopties voor de installatie.

**Informatie over beheerdersimplementatie**

Voer de volgende procedure uit om uw beheerdersinstallatie bij te werken:

1.  [De beheerdersversie van deze beveiligingsupdate downloaden.](http://download.microsoft.com/download/5/f/0/5f0e5762-eddf-4c6f-989f-d370446ddd33/office2000-kb889167-fullfile-enu.exe)
2.  Klik op **Dit programma opslaan op schijf** en klik op **OK**.
3.  Klik op **Opslaan**.
4.  ***Ga in de Windows Verkenner naar de map met het opgeslagen bestand en typ de volgende opdracht om het MSP-bestand uit te pakken:***
    ***\[pad\\naam van EXE-bestand\]*** ***/c /t:C:\\AdminUpdate***
    **Opmerking**  Het MSP-bestand wordt niet uitgepakt als u op het EXE-bestand dubbelklikt. Als u dit doet, wordt de update geïnstalleerd op de lokale computer. Als u een update wilt uitvoeren voor een beheerdersimage moet u eerst het MSP-bestand uitpakken.
5.  Klik op **Ja** om de gebruiksrechtovereenkomst te accepteren.
6.  Klik op **Ja** als u wordt gevraagd of u de map wilt maken.
7.  **Als u bekend bent met de procedure voor het bijwerken van de beheerdersinstallatie, dient u opStart** en vervolgens op **Uitvoeren** te klikken. Typ de volgende opdracht in het vak **Openen**:
    **msiexec /a*Admin Path*\\*MSI File*** **/p C:\\adminUpdate\\*MSP File*** **SHORTFILENAMES=TRUE**
    **Opmerking***Admin Path* is het pad naar het beheerdersinstallatiepunt voor de toepassing (bijvoorbeeld C:\\Office2000), *MSI File* is het MSI-databasepakket voor de toepassing (bijvoorbeeld Data1.msi) en *MSP File* is de naam van de beheerdersupdate (bijvoorbeeld SHAREDff.msp).
    **Opmerking** U kunt /**qb+** toevoegen aan de opdrachtregel als u niet wilt dat het dialoogvenster voor een **beheerdersinstallatie** en het dialoogvenster **Gebruiksrechtovereenkomst** worden weergegeven.
8.  Klik op **Volgende** in het dialoogvenster. Wijzig de cd-code, installatielocatie of bedrijfsnaam in het dialoogvenster niet.
9.  Klik op **Ik ga akkoord met de voorwaarden van de Gebruiksrechtovereenkomst** en klik vervolgens op **Installeren**.

Hierna wordt het beheerdersinstallatiepunt bijgewerkt. Vervolgens moet u de werkstationsconfiguraties bijwerken die oorspronkelijk zijn geïnstalleerd vanaf deze beheerdersinstallatie. Raadpleeg hiervoor de sectie "Informatie over het implementeren van de update op werkstations". Alle nieuwe installaties die u uitvoert vanaf dit beheerdersinstallatiepunt, zullen beschikken over de update.

**Waarschuwing** Bij elke werkstationsconfiguratie die oorspronkelijk is geïnstalleerd vanaf deze beheerdersinstallatie voordat u de update hebt geïnstalleerd, kan deze beheerdersinstallatie niet worden gebruikt voor bewerkingen zoals het repareren van Office of het toevoegen van nieuwe onderdelen totdat u voor dit werkstation de stappen hebt uitgevoerd die worden beschreven in het gedeelte "Informatie over het implementeren van de update op werkstations".

**Informatie over het implementeren van de update op werkstations**

Als u de update wilt implementeren op de clientwerkstations, dient u op **Start** en vervolgens op **Uitvoeren** te klikken. Typ de volgende opdracht in het vak **Openen**:

**msiexec /i** ***Admin Path*\\*MSI File*** **/qb REINSTALL=*Feature List*** **REINSTALLMODE=vomu**

**Opmerking***Admin Path* is het pad naar het beheerdersinstallatiepunt voor de toepassing (bijvoorbeeld C:\\Office2000), *MSI File* is het MSI-databasepakket voor de toepassing (bijvoorbeeld Data1.msi) en *Feature List* is de lijst met de namen van onderdelen (hoofdlettergevoelig) die opnieuw moeten worden geïnstalleerd voor de update. Als u alle functies wilt installeren, typt u **REINSTALL=ALL**, of u kunt de volgende functies installeren.

|                           |             |
|---------------------------|-------------|
| **Product**               | **Functie** |
| Microsoft PowerPoint 2000 | PPTFiles    |

**Opmerking** Beheerders van een bedrijfsomgeving kunnen volledige informatie over het installeren van Office-updates in een bedrijf vinden op het Office Admin Update Center. Blader op deze site naar beneden en zoek onder de sectie **Update Resources** naar de softwareversie die u bijwerkt. De [documentatie bij Windows Installer](http://go.microsoft.com/fwlink/?linkid=21685) biedt daarnaast aanvullende informatie over de parameters die worden ondersteund door de Windows Installer.

**Informatie over het beheerdersinstallatiebestand**

De Engelstalige versie van deze update moet de bestandskenmerken hebben die worden weergegeven in de volgende tabel. De datums en tijden voor deze bestanden worden weergegeven in UTC-notatie (Coordinated Universal Time). Wanneer u de bestandsinformatie weergeeft, wordt deze naar lokale tijd geconverteerd. Als u het verschil tussen UTC en lokale tijd wilt bepalen, gebruikt u het tabblad **Tijdzone** van de optie Datum en tijd in het Configuratiescherm.

PowerPoint 2000

| Bestandsnaam | Versie     | Datum       | Tijd  | Grootte   |
|--------------|------------|-------------|-------|-----------|
| Powerpnt.exe | 9.0.0.8936 | 28-dec-2005 | 00:36 | 4.259.892 |

**Controleren of de update is toegepast**

-   **Microsoft Baseline Security Analyzer**

    Gebruik het hulpprogramma Microsoft Baseline Security Analyzer (MBSA) om te controleren of de beveiligingsupdate is toegepast op het systeem waarvoor het probleem geldt. Met MBSA kunnen beheerders lokale en externe systemen scannen op ontbrekende beveiligingsupdates en algemene, onjuiste beveiligingsconfiguraties. Ga naar de website [Microsoft Baseline Security Analyzer](http://go.microsoft.com/fwlink/?linkid=21134) voor meer informatie over MBSA.

-   **Verificatie van bestandsversie**

    **Opmerking** Aangezien er verschillende versies zijn van Microsoft Windows, kunnen de volgende stappen op uw computer anders zijn. Als dit het geval is, raadpleeg dan de productdocumentatie om deze stappen uit te voeren.

    1.  Klik op **Start** en klik vervolgens op **Zoeken**.
    2.  Klik in het venster **Zoekresultaten** op **Alle bestanden en mappen** onder **Zoekassistent**.
    3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
    4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik op **Eigenschappen**.
        **Opmerking** Afhankelijk van de versie van het geïnstalleerde besturingssysteem of de geïnstalleerde programma's zijn sommige van de bestanden in de bestandsinformatietabel mogelijk niet geïnstalleerd.
    5.  Bepaal op het tabblad **Versie** de versie van het bestand dat op uw computer is geïnstalleerd door de versie te vergelijken met de versie in de betreffende bestandsinformatietabel.
        **Opmerking** Andere kenmerken dan de bestandsversie kunnen veranderen tijdens de installatie. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is toegepast. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

### Overige informatie

**Dankbetuiging**

Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:

-   Yorick Koster van [ITsec Security Services](http://www.itsec-ss.nl/) voor het melden van het beveiligingslek in PowerPoint met betrekking tot vrijgeven van informatie in map Tijdelijke Internet-bestanden - CVE-2006-0004.
-   Andreas Sandblad voor het melden van een soortgelijk probleem.

**Andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatforms zijn verkrijgbaar op de website [Windows Update](http://go.microsoft.com/fwlink/?linkid=40747).

**Ondersteuning:**

-   Technische ondersteuning van [Microsoft Product Support Services](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsinformatie:**

-   Op de website [Microsoft TechNet Security](http://go.microsoft.com/fwlink/?linkid=21132) vindt u extra informatie over beveiliging in Microsoft-producten.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Windows Update-catalogus: Zie [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.
-   [Office Update](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, alsmede voor desktopsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Windows Server Update Services:**

Als Windows Server Update Services (WSUS) wordt gebruikt, kunnen beheerders snel en betrouwbaar de nieuwste essentiële updates en beveiligingsupdates implementeren voor Windows-besturingssysteem Windows 2000 en later, Microsoft Office XP en later, Microsoft Exchange Server 2003 en Microsoft SQL Server 2000 in Windows 2000 en later.

Ga naar de website [Windows Server Update Services](http://go.microsoft.com/fwlink/?linkid=50120) voor informatie over hoe u deze beveiligingsupdate kunt implementeren met behulp van Windows Server Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheer van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook [Software Updates Service Feature Pack](http://go.microsoft.com/fwlink/?linkid=33340) gebruiken voor het implementeren van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer, de Office Detection Tool en de Enterprise Update Scan Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet opgemerkt door deze hulpprogramma's. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates de Elevated Rights Deployment Tool gebruiken (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

-   V1.0 (14 februari 2006): Bulletin gepubliceerd.

*Built at 2014-04-18T01:50:00Z-07:00*
