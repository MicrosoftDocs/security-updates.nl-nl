---
TOCTitle: 'MS06-026'
Title: 'Microsoft-beveiligingsbulletin MS06-026 - Kritiek'
ms:assetid: 'ms06-026'
ms:contentKeyID: 61231496
ms:mtpsurl: 'https://technet.microsoft.com/nl-NL/library/ms06-026(v=Security.10)'
---

Security Bulletin

Microsoft-beveiligingsbulletin MS06-026 - Kritiek
=================================================

Een beveiligingslek in de engine voor het weergeven van afbeeldingen kan leiden tot de uitvoering van externe code (918547)
---------------------------------------------------------------------------------------------------------------------------

Gepubliceerd: dinsdag 13 juni 2006

**Versie:** 1.0

#### Samenvatting

**Voor wie is dit document bedoeld:** Klanten die Microsoft Windows gebruiken

**Gevolgen van het beveiligingslek:** Kritiek

**Maximaal prioriteitsniveau:** Uitvoering van externe code mogelijk

**Aanbeveling:** klanten moeten de update onmiddellijk toepassen.

**Vervanging van beveiligingsupdate:** Geen

**Voorbehoud:** In [Microsoft Knowledge Base-artikel 918547](http://support.microsoft.com/kb/918547) worden de reeds bekende problemen beschreven die klanten kunnen ondervinden bij het installeren van deze beveiligingsupdate. In het artikel worden ook de aanbevolen oplossingen voor deze problemen toegelicht. Raadpleeg voor meer informatie [Microsoft Knowledge Base-artikel 918547](http://support.microsoft.com/kb/918547).

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Microsoft Windows 98, Microsoft Windows 98 Second Edition (SE) en Microsoft Windows Millennium Edition (ME) —Zie “Veelgestelde vragen met betrekking tot deze beveiligingsupdate” hieronder.

**Software waarin het probleem niet optreedt:**

-   Microsoft Windows 2000 Service Pack 4
-   Microsoft Windows XP Service Pack 1 en Microsoft Windows XP Service Pack 2
-   Microsoft Windows XP Professional x64 Edition
-   Microsoft Windows Server 2003 en Microsoft Windows Server 2003 Service Pack 1
-   Microsoft Windows Server 2003 voor Itanium-systemen en Microsoft Windows Server 2003 met SP1 voor Itanium-systemen
-   Microsoft Windows Server 2003 x64 Edition

### Algemene informatie

Samenvatting
------------

<span></span>
**Samenvatting:**

Met deze update wordt een pas ontdekt beveiligingslek opgelost. Het beveiligingslek wordt omschreven in de sectie "Informatie over de beveiligingslekken" van dit bulletin.

Klanten wordt aangeraden de update onmiddellijk toe te passen.

**Prioriteitsniveau en identificatie van beveiligingslek:**

| Identificatie van het beveiligingslek                                                                                                 | Gevolgen van het beveiligingslek     | Windows 98, Tweede Editie en ME |
|---------------------------------------------------------------------------------------------------------------------------------------|--------------------------------------|---------------------------------|
| Beveiligingslek bij het weergeven van afbeeldingen - [CVE-2006-2376](http://www.cve.mitre.org/cgi-bin/cvename.cgi?name=cve-2006-2372) | Uitvoering van externe code mogelijk | Kritiek                         |
| **Prioriteitsniveau van alle beveiligingslekken samen**                                                                               | ** Uitvoering van externe code**     | **Kritiek**                     |

[Deze](http://go.microsoft.com/fwlink/?linkid=21140)beoordeling is gebaseerd op de typen systemen waarvoor het probleem geldt, de meestgebruikte implementaties van deze systemen en de invloed die misbruik van dit beveiligingslek kan hebben op de systemen.

Veelgestelde vragen met betrekking tot deze beveiligingsupdate
--------------------------------------------------------------

<span></span>
**Hebben een of meer beveiligingslekken die in dit beveiligingsbulletin worden behandeld ernstige gevolgen voor Windows 98, Windows 98 Tweede Editie of Windows Millennium Edition?**
Ja. Windows 98, Windows 98 Tweede Editie en Windows Millennium Edition worden zwaar getroffen door dit beveiligingslek. Deze worden zo snel mogelijk na deze publicatie beschikbaar gesteld. Wanneer deze beveiligingsupdates beschikbaar zijn, kunt u deze alleen downloaden vanaf de [website Windows Update](http://go.microsoft.com/fwlink/?linkid=21130). Meer informatie over prioriteitsniveaus vindt u op de volgende [website](http://go.microsoft.com/fwlink/?linkid=21140).
**Opmerking** Updates voor gelokaliseerde versies van Microsoft Windows Millennium Edition die door Windows Update niet worden ondersteund, zijn beschikbaar op de volgende downloadlocaties:

-   Sloveens – [De update downloaden](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=sl)
-   Slowaaks – [De update downloaden](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=sk)
-   Thais – [De update downloaden](http://www.microsoft.com/downloads/details.aspx?familyid=a0e7d4f9-0519-405d-bab0-a525b3d3fbcf&displaylang=th)

**Kan ik Microsoft Baseline Security Analyzer (MBSA) gebruiken om te bepalen of deze update is vereist?**
In de volgende tabel vindt u een overzicht van de MBSA-detectie voor deze beveiligingsupdate.

| Software                                                   | MBSA 1.2.1 | MBSA 2.0 |
|------------------------------------------------------------|------------|----------|
| Microsoft Windows 98 en Microsoft Windows 98 Tweede Editie | Nee        | Nee      |
| Microsoft Windows Millennium Edition                       | Nee        | Nee      |

Ga voor meer informatie over MBSA naar de [MBSA-website.](http://go.microsoft.com/fwlink/?linkid=21134)
Raadpleeg voor meer informatie over de programma's die Microsoft Update en MBSA 2.0 momenteel niet detecteren [Microsoft Knowledge Base-artikel 895660](http://support.microsoft.com/kb/895660)

**Kan ik Systems Management Server (SMS) gebruiken om te bepalen of deze update is vereist?**
In de volgende tabel vindt u een overzicht van de SMS-detectie voor deze beveiligingsupdate.

| Software                                                   | SMS 2.0 | SMS 2003 |
|------------------------------------------------------------|---------|----------|
| Microsoft Windows 98 en Microsoft Windows 98 Tweede Editie | Nee     | Nee      |
| Microsoft Windows Millennium Edition                       | Nee     | Nee      |

SMS gebruikt MBSA voor detectie. Daarom kent SMS dezelfde beperking die eerder in dit bulletin is vermeld met betrekking tot programma's die niet worden gedetecteerd door MBSA.

Het functiepakket SMS SUS dat de Security Update Inventory Tool bevat, kan door SMS worden gebruikt voor het detecteren van beveiligingsupdates voor SMS 2.0. SMS SUIT gebruikt de MBSA 1.2.1-engine voor detectie. Op de volgende [Microsoft-website](http://support.microsoft.com/kb/894154/) vindt u meer informatie over de Security Update Inventory Tool. Zie [Microsoft Knowledge Base-artikel 306460](http://support.microsoft.com/kb/306460/) voor meer informatie over de beperkingen van de Security Update Inventory Tool. Het functiepakket SMS SUS bevat tevens de Microsoft Office Inventory Tool waarmee de vereiste updates voor Microsoft Office-toepassingen kunnen worden gedetecteerd.

De SMS 2003 Inventory Tool voor Microsoft Updates kan door SMS worden gebruikt om beveiligingsupdates voor SMS 2003 te vinden die worden aangeboden via [Microsoft Update](http://update.microsoft.com/microsoftupdate) en die worden ondersteund door [Windows Server Update Services](http://go.microsoft.com/fwlink/?linkid=50120). Ga voor meer informatie over het hulpprogramma SMS 2003 Inventory Tool voor Microsoft Updates naar de volgende [Microsoft-website](http://go.microsoft.com/fwlink/?linkid=50757). SMS 2003 kan ook gebruikmaken van de Microsoft Office Inventory Tool om vereiste updates te detecteren voor Microsoft Office-toepassingen.

Ga naar de [SMS-website](http://go.microsoft.com/fwlink/?linkid=21158) voor extra informatie over SMS.

Informatie over de beveiligingslekken
-------------------------------------

<span></span>
#### Beveiligingslek bij het weergeven van afbeeldingen - CVE-2006-2376

Er bevindt zich een beveiligingslek met betrekking tot de uitvoering van externe code in de engine voor het weergeven van afbeeldingen vanwege de verwerking van WMF-afbeeldingen (Windows Metafile). Een aanvaller kan misbruik maken van het lek door een speciaal gemaakte WMF-afbeelding samen te stellen. Via dit bestand kan dan vanaf een externe locatie code worden uitgevoerd als een gebruiker een schadelijke website heeft bezocht of een speciaal geformuleerde bijlage in een e-mailbericht heeft geopend. Een aanvaller die misbruik weet te maken van dit beveiligingslek, kan volledige controle krijgen over een systeem waarin dit probleem optreedt.

#### Beperkende factoren voor het beveiligingslek bij het weergeven van afbeeldingen - CVE-2006-2376:

-   In het geval van een aanval vanaf het web kan de aanvaller beschikken over een website waarop zich een webpagina bevindt waarmee dit beveiligingslek wordt misbruikt. Daarnaast kunnen ook websites waarop gegevens of advertenties staan of kunnen worden ingevoerd, en gemanipuleerde websites schadelijke inhoud bevatten die dit beveiligingslek kunnen misbruiken. Een aanvaller kan echter een gebruiker er niet toe dwingen om naar deze websites te gaan. De aanvaller moet een gebruiker er dus van overtuigen een bezoek te brengen aan de website. In de meeste gevallen doet de aanvaller dat door de gebruiker ertoe te bewegen op een koppeling in een e-mailbericht of een aanvraag van Instant Messenger te klikken waarmee de gebruiker naar de website van de aanvaller gaat.

#### Oplossingen voor het beveiligingslek bij het weergeven van afbeeldingen - CVE-2006-2376:

We hebben nog geen oplossingen voor dit beveiligingslek.

#### Veelgestelde vragen over het beveiligingslek bij het weergeven van afbeeldingen - CVE-2006-2376:

**Wat is de omvang van het probleem?**
Dit beveiligingslek heeft betrekking op de uitvoering van externe code. Een aanvaller die misbruik weet te maken van dit beveiligingslek, kan op afstand volledige controle krijgen over een kwetsbaar systeem. Een aanvaller zou dan programma's kunnen installeren en gegevens kunnen bekijken, veranderen of verwijderen.

**Waardoor wordt het beveiligingslek veroorzaakt?**
Door de manier waarop speciaal gemaakte WMF-afbeeldingen worden verwerkt, waardoor het mogelijk is dat willekeurige programmacode wordt uitgevoerd.

**Wat zijn Windows Metafile-afbeeldingen (WMF)?**

Een Windows Metafile (WMF)-afbeelding is een 16-bits metabestandsindeling die zowel vector- als bitmapgegevens kan bevatten. De afbeelding is geoptimaliseerd voor het Windows-besturingssysteem.

Raadpleeg voor meer informatie over afbeeldingstypen en -indelingen het [Microsoft Knowledge Base-artikel 320314](http://support.microsoft.com/kb/320314) of ga naar de [website van MSDN Library.](http://msdn.microsoft.com/library/default.asp?url=/library/en-us/gdicpp/gdiplus/aboutgdiplus/imagesbitmapsandmetafiles/metafiles.asp)

**Met welk doel kan een aanvaller het beveiligingslek misbruiken?**
Een aanvaller die misbruik weet te maken van dit beveiligingslek, kan volledige controle krijgen over het systeem waarin dit probleem optreedt.

**Hoe kan een aanvaller dit beveiligingslek misbruiken?**
Een aanvaller kan dit beveiligingslek misbruiken door een schadelijke webpagina of speciaal geformuleerde bijlage in een e-mailbericht te maken en de gebruiker vervolgens proberen over te halen de webpagina te bezoeken of de bijlage te openen. Als de gebruiker de webpagina heeft bezocht of de bijlage heeft geopend, kan de aanvaller schadelijke code uitvoeren in de beveiligingscontext van de gebruiker die lokaal is aangemeld. Speciaal ontworpen webinhoud kan ook worden weergegeven via banneradvertenties of andere manieren waarop webinhoud bij de kwetsbare systemen wordt afgeleverd.

**Voor welke systemen vormt dit beveiligingslek het grootste risico?**
Dit beveiligingslek leidt pas tot kwaadwillige acties als een gebruiker zijn of haar e-mail leest of een website bezoekt. Daarom lopen computers waarop e-mails worden gelezen of Internet Explorer regelmatig wordt gebruikt, het grootste risico.

**Heeft dit beveiligingslek ook gevolgen voor andere bestandsindelingen dan WMF (Windows Metafile)?**
Wat wij weten, is dat alleen de bestandsindeling WMF gevoelig is voor dit beveiligingslek. Het is echter mogelijk dat een aanvaller de bestandsextensie van een WMF-bestand kan wijzigen in een andere indeling voor afbeeldingen. In dat geval is het mogelijk dat de engine voor het weergeven van afbeeldingen het bestand als een WMF-afbeelding zou kunnen detecteren en weergeven, waardoor er misbruik van het beveiligingslek kan worden gemaakt.

**Als ik bestanden met de extensie .WMF blokkeer, kan ik mijn computer dan beschermen tegen aanvallen die misbruik maken van dit beveiligingslek?**
Nee. De engine voor het weergeven van afbeeldingen bepaalt niet de bestandstypen aan de hand van de bestandsextensies die worden gebruikt. Als een aanvaller de bestandsextensie van een WMF-bestand wijzigt, kan de engine voor het weergeven van afbeeldingen nog steeds het bestand weergeven op een manier waarbij het beveiligingslek kan worden misbruikt.

**Treedt het beveiligingslek op bij Windows 2000, Windows XP of Windows Server 2003?**
Nee. Windows 2000, Windows XP en Windows Server 2003 bevatten het onderdeel waarin dit probleem optreedt niet.

**Kan het beveiligingslek via internet worden misbruikt?**
Een aanvaller kan proberen via internet misbruik te maken van dit beveiligingslek. Met aanbevolen procedures voor firewalls en standaardfirewallconfiguraties kunt u een betere beveiliging realiseren tegen aanvallen die vanaf internet komen. Microsoft biedt informatie over de beveiliging van uw pc. Eindgebruikers kunnen naar de volgende website gaan: [Beveilig uw pc](http://go.microsoft.com/fwlink/?linkid=21169). IT-professionals kunnen naar de volgende website gaan: [Security Guidance Center](http://go.microsoft.com/fwlink/?linkid=21171).

**Wat doet de update?**
Met de update herstelt u het beveiligingslek door de wijze aan te passen waarop WMF-afbeeldingen worden verwerkt.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

**In welk verband staat dit beveiligingslek tot de beveiligingslekken die werden verholpen door MS06-001?**
Beide beveiligingslekken komen voor in de engine voor het weergeven van afbeeldingen. Met deze update wordt echter een nieuw beveiligingslek aangepakt waarvoor MS06-001 geen oplossing bood. MS06-001 biedt geen beveiliging tegen het beveiligingslek dat in dit bulletin wordt behandeld en pakt dit nieuwe beveiligingslek niet aan.

### Overige informatie

**Dankbetuiging**

Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:

-   Peter Ferrie van [Symantec](http://www.symantec.com/) rapporteerde het beveiligingslek bij het weergeven van afbeeldingen - CVE-2006-2376

**Andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatforms zijn verkrijgbaar op de website [Windows Update](http://go.microsoft.com/fwlink/?linkid=40747).

**Ondersteuning:**

-   Technische ondersteuning van [Microsoft Product Support Services](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsinformatie:**

-   Op de website [Microsoft TechNet Security](http://go.microsoft.com/fwlink/?linkid=21132) vindt u extra informatie over beveiliging in Microsoft-producten.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Windows Update-catalogus: Raadpleeg [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.
-   [Office Update](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, en voor bureaubladsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Windows Server Update Services:**

Als Windows Server Update Services (WSUS) wordt gebruikt, kunnen beheerders snel en betrouwbaar de nieuwste essentiële updates en beveiligingsupdates implementeren voor Windows-besturingssysteem Windows 2000 en later, Office XP en later, Exchange Server 2003 en SQL Server 2000 en later.

Ga naar de website [Windows Server Update Services](http://go.microsoft.com/fwlink/?linkid=50120) voor informatie over hoe u deze beveiligingsupdate kunt implementeren met behulp van Windows Server Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheren van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook het [Software Updates Service Feature Pack](http://go.microsoft.com/fwlink/?linkid=33340) gebruiken voor de implementatie van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer, de Microsoft Office Detection Tool en de Enterprise Update Scan Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet door deze hulpprogramma's gedetecteerd. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates gebruik maken van de Elevated Rights Deployment Tool (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

-   V1.0 (13 juni 2006): Bulletin gepubliceerd.

*Built at 2014-04-18T01:50:00Z-07:00*
