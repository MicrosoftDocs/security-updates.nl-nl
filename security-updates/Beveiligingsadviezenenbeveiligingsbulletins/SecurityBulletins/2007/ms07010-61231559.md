---
TOCTitle: 'MS07-010'
Title: 'Microsoft-beveiligingsbulletin MS07-010 - Kritiek'
ms:assetid: 'ms07-010'
ms:contentKeyID: 61231559
ms:mtpsurl: 'https://technet.microsoft.com/nl-NL/library/ms07-010(v=Security.10)'
---

Security Bulletin

Microsoft-beveiligingsbulletin MS07-010 - Kritiek
=================================================

Door een beveiligingslek in de Microsoft Malware Protection-engine kan code vanaf een externe locatie worden uitgevoerd (932135)
--------------------------------------------------------------------------------------------------------------------------------

Gepubliceerd: dinsdag 13 februari 2007

**Versie:** 1.0

#### Samenvatting

**Voor wie is dit document bedoeld:** Klanten die de Microsoft Malware Protection-engine gebruiken

**Gevolgen van het beveiligingslek:** Uitvoering van externe code mogelijk

**Maximaal prioriteitsniveau:** Kritiek

**Aanbeveling:** Klanten moeten direct controleren of zij de nieuwste update voor de Microsoft Malware Protection-engine hebben.

**Vervanging van beveiligingsupdate:** Geen

**Voorbehoud:** Geen

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Windows Live Onecare
-   Microsoft Antigen voor Exchange Server 9.x
-   Microsoft Antigen voor SMTP Server 9.x
-   Microsoft Windows Defender
-   Microsoft Windows Defender x64-editie
-   Microsoft Windows Defender in Windows Vista
-   Microsoft Forefront Security voor Exchange Server 10
-   Microsoft Forefront Security voor SharePoint Server 10

**Onderdelen waarin het probleem optreedt:**

-   Microsoft Malware Protection-engine

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update worden een pas ontdekt, privé gemeld beveiligingslek opgelost in de Microsoft Malware Protection-engine. Het beveiligingslek wordt beschreven in de sectie 'Informatie over de beveiligingslekken' van dit bulletin.

Een aanvaller die misbruik weet te maken van dit beveiligingslek, kan volledige controle krijgen over een systeem waarin dit probleem optreedt. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken.

Wij raden klanten aan direct te controleren of zij de nieuwste update voor de Microsoft Malware Protection-engine hebben.

**Prioriteitsniveau en identificatie van beveiligingslek:**

 
<table style="border:1px solid black;">
<thead>
<tr class="header">
<th style="border:1px solid black;" >Identificatie van het beveiligingslek</th>
<th style="border:1px solid black;" >Gevolgen van het beveiligingslek</th>
<th style="border:1px solid black;" >Windows Live Onecare</th>
<th style="border:1px solid black;" >Microsoft Antigen voor Exchange Server 9.x</th>
<th style="border:1px solid black;" >Microsoft Antigen voor SMTP Server 9.x</th>
<th style="border:1px solid black;" >Microsoft Windows Defender</th>
<th style="border:1px solid black;" >Microsoft Windows Defender x64</th>
<th style="border:1px solid black;" >Microsoft Windows Defender in Windows Vista</th>
<th style="border:1px solid black;" >Microsoft Forefront Security voor Exchange Server 10</th>
<th style="border:1px solid black;" >Microsoft Forefront Security voor SharePoint Server 10</th>
</tr>
</thead>
<tbody>
<tr class="odd">
<td style="border:1px solid black;">Beveiligingslek in de Microsoft Malware Protection-engine - <a href="http://www.cve.mitre.org/cgi-bin/cvename.cgi?name=cve-2006-5270">CVE-2006-5270</a></td>
<td style="border:1px solid black;">Uitvoering van externe code mogelijk<br />
</td>
<td style="border:1px solid black;">Kritiek<br />
</td>
<td style="border:1px solid black;">Kritiek<br />
</td>
<td style="border:1px solid black;">Kritiek</td>
<td style="border:1px solid black;">Kritiek</td>
<td style="border:1px solid black;">Kritiek<br />
</td>
<td style="border:1px solid black;">Kritiek</td>
<td style="border:1px solid black;">Kritiek</td>
<td style="border:1px solid black;">Kritiek</td>
</tr>
</tbody>
</table>
  
[Deze](http://go.microsoft.com/fwlink/?linkid=21140)beoordeling is gebaseerd op de typen systemen waarvoor het probleem geldt, de meestgebruikte implementaties van deze systemen en de invloed die misbruik van dit beveiligingslek kan hebben op de systemen.
  
Veelgestelde vragen met betrekking tot deze beveiligingsupdate  
--------------------------------------------------------------
  
<span></span>
**Worden mijn Microsoft-producten waarbij de Microsoft Malware Protection-engine wordt gebruikt, automatisch bijgewerkt?**
  
In de volgende tabel vindt u de implementatiemethoden voor deze beveiligingsupdate.
  
| Product                                                | Automatisch bijgewerkt                               | Versienummer van de engine |  
|--------------------------------------------------------|------------------------------------------------------|----------------------------|  
| Windows Live Onecare                                   | Ja (Windows Live OneCare AutoUpdate)                 | 1.1.2101.0                 |  
| Microsoft Antigen voor Exchange Server 9.x             | Ja (beveiligingsupdateservice voor Forefront Server) | 0.1.8.53                   |  
| Microsoft Antigen voor SMTP Server 9.x                 | Ja (beveiligingsupdateservice voor Forefront Server) | 0.1.8.53                   |  
| Microsoft Windows Defender                             | Ja (Microsoft Update)                                | 1.1.2101.0                 |  
| Microsoft Windows Defender in Windows Vista            | Ja (Microsoft Update)                                | 1.1.2101.0                 |  
| Microsoft Windows Defender x64-editie                  | Ja (Microsoft Update)                                | 1.1.2101.0                 |  
| Microsoft Forefront Security voor Exchange Server 10   | Ja (beveiligingsupdateservice voor Forefront Server) | 0.1.8.53                   |  
| Microsoft Forefront Security voor SharePoint Server 10 | Ja (beveiligingsupdateservice voor Forefront Server) | 0.1.8.53                   |
  
**Opmerking** Als het versienummer van uw engine gelijk is aan of groter is dan bovenstaande versienummers, heeft dit beveiligingslek geen gevolgen voor u en hoeft u geen verdere actie te ondernemen.
  
**Opmerking** Gebruikers die AutoUpdate of Microsoft Update voor hun Microsoft Antivirus-clientsoftware hebben uitgeschakeld, moeten AutoUpdate opnieuw inschakelen of de Microsoft Antivirus-clientsoftware handmatig bijwerken om de bijgewerkte Microsoft Malware Protection-engine te ontvangen. Om de Microsoft Antivirus clientsoftware handmatig bij te werken, dienen gebruikers de productdocumentatie te volgen die is geleverd bij de software waarin dit probleem optreedt.
  
**Opmerking** De Microsoft-engine voor Microsoft Antigen en Microsoft Forefront wordt automatisch bijgewerkt. Voor systemen waarop geen standaardinstallatie is uitgevoerd, kunnen updates voor de engine handmatig via het beheerprogramma worden uitgevoerd. Als de engine is uitgeschakeld, kunt u deze opnieuw inschakelen en direct bijwerken door op Nu bijwerken te klikken. Wanneer de engines worden bijgewerkt via Microsoft Antigen Enterprise Manager, kan Engine Update Redistribution Job worden geselecteerd en op **Nu uitvoeren** worden geklikt.
  
Informatie over de beveiligingslekken  
-------------------------------------
  
<span></span>
#### Beveiligingslek in de Microsoft Malware Protection-engine - CVE-2006-5270:
  
Door de wijze waarop PDF-bestanden (Portable Document Format) worden geparseerd, bestaat er in de Microsoft Malware Protection-engine een beveiligingslek waardoor code vanaf een externe locatie kan worden uitgevoerd. Een aanvaller kan misbruik van dit beveiligingslek maken door een speciaal ontworpen PDF-bestand te maken dat uitvoering van code vanaf een externe locatie mogelijk kan maken als het doelcomputersysteem het PDF-bestand ontvangt en de Microsoft Malware Protection-engine dit scant.
  
#### Beperkende factoren voor het beveiligingslek in de Microsoft Malware Protection-engine - CVE-2006-5270:
  
Er zijn nog geen beperkende factoren voor dit beveiligingslek bekend.
  
#### Tijdelijke oplossingen voor het beveiligingslek in de Microsoft Malware Protection-engine - CVE-2006-5270:
  
-   Microsoft Forefront Security Server voor Exchange, Microsoft Forefront Security Server voor SharePoint en Microsoft Antigen ondersteunen naast de Microsoft Malware Protection-engine verschillende engines op één systeem. Als er verschillende engines beschikbaar zijn op een systeem waarin dit probleem optreedt, kunnen beheerders als tijdelijke oplossing de Microsoft Malware Protection-engine uitschakelen tot de Microsoft Malware Protection-engine kan worden bijgewerkt. Voordat beheerders de Microsoft Malware Protection-engine uitschakelen, dienen ze te controleren of ze de nieuwste virushandtekeningen voor engines van derden hebben geïnstalleerd.  
-   We hebben nog geen tijdelijke oplossingen voor Windows Live OneCare en Microsoft Windows Defender.
  
#### Veelgestelde vragen over het beveiligingslek in de Microsoft Malware Protection-engine - CVE-2006-5270:
  
**Wat is de omvang van het probleem?**  
Door de wijze waarop PDF-bestanden (Portable Document Format) worden geparseerd, bestaat er in de Microsoft Malware Protection-engine een beveiligingslek waardoor code vanaf een externe locatie kan worden uitgevoerd. Een aanvaller kan misbruik van dit beveiligingslek maken door een speciaal ontworpen PDF-bestand te maken dat uitvoering van code vanaf een externe locatie mogelijk kan maken als het doelcomputersysteem het PDF-bestand ontvangt en de Microsoft Malware Protection-engine dit scant.
  
**Waardoor wordt het beveiligingslek veroorzaakt?**  
Er treedt een geheel-getaloverloop op in de Microsoft Malware Protection-engine bij het verwerken van een speciaal ontworpen PDF-bestand.
  
**Wat is de Microsoft Malware Protection-engine?**  
De Microsoft Malware Protection-engine, mpengine.dll, biedt scan-, opsporings- en verwijderingsfuncties voor de volgende antivirus- en antispywareclients. Windows Live OneCare, Microsoft Forefront Security, Microsoft Antigen en Windows Defender.
  
**Met welk doel kan een aanvaller het beveiligingslek misbruiken?**  
Een aanvaller die dit beveiligingslek weet te misbruiken, kan externe code uitvoeren en volledige controle krijgen over het systeem waarin dit probleem optreedt.
  
**Wie kan dit beveiligingslek misbruiken?**  
Elke anonieme gebruiker die ervoor kan zorgen dat een systeem waarin dit probleem optreedt, een speciaal samengestelde PDF ontvangt, kan proberen dit beveiligingslek te misbruiken.
  
**Hoe kan een aanvaller dit beveiligingslek misbruiken?**  
Een aanvaller kan het beveiligingslek misbruiken door een speciale PDF-bijlage te ontwerpen en een systeem waarin dit probleem zich voordoet te dwingen de PDF te verwerken. Als de Microsoft Malware Protection-engine op het doelsysteem automatisch de PDF scant, kan de PDF ervoor zorgen dat het systeem waarin dit probleem optreed, code uitvoert.
  
Ten slotte zou een aanvaller ook een speciaal ontworpen PDF op een website kunnen plaatsen. Een aanvaller kan een gebruiker er niet toe dwingen om naar de betreffende website te gaan. De aanvaller moet een gebruiker er dus van overtuigen een bezoek te brengen aan de website. In de meeste gevallen doet de aanvaller dat door de gebruiker ertoe te bewegen op een koppeling te klikken waarmee de gebruiker naar de website van de aanvaller gaat.
  
**Voor welke systemen vormt dit beveiligingslek het grootste risico?**  
Elke Microsoft Antivirus-client die de Microsoft Malware Protection-engine gebruikt en waarvan de filters zo zijn ingesteld dat PDF-bestanden kunnen worden verwerkt.
  
**Wat doet de update?**  
Met de update verwijdert u het beveiligingslek met betrekking tot de geheel-getaloverloop door de manier te wijzigen waarop de Microsoft Malware Protection-engine de lengte van gegevens in de PDF valideert voordat de gegevens aan de toegewezen buffer worden doorgegeven.
  
**Was dit beveiligingslek openbaar gemaakt op het moment dat dit beveiligingsbulletin werd uitgegeven?**  
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven. In dit beveiligingsbulletin wordt het beveiligingslek beschreven, alsmede een aantal problemen die na intern onderzoek aan het licht kwamen.
  
**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**  
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.
  
Informatie over de beveiligingsupdate  
-------------------------------------
  
<span></span>
**Software waarin dit probleem optreedt:**
  
Klik voor informatie over de specifieke beveiligingsupdate voor uw software waarin dit probleem optreedt op de desbetreffende koppeling:
  
#### Windows Live Onecare
  
**Voorwaarden**  
Voor deze beveiligingsupdate is Windows Live OneCare vereist.
  
**Opnieuw opstarten vereist**
  
Opnieuw opstarten van het systeem is niet vereist. Het installatieprogramma stopt de benodigde services, waarna de update wordt geïmplementeerd en de services opnieuw worden gestart. Als de benodigde services echter niet kunnen worden gestopt of als vereiste bestanden in gebruik zijn, moet het systeem opnieuw worden gestart. In dit geval verschijnt er een bericht dat aangeeft dat opnieuw opstarten noodzakelijk is.
  
Raadpleeg [Microsoft Knowledge Base-artikel 887012](http://support.microsoft.com/kb/887012) voor meer informatie over de redenen waarom u mogelijk wordt gevraagd om de computer opnieuw op te starten.
  
**Informatie over verwijderen**
  
Deze update kan niet worden verwijderd bij gebruik van Windows Live OneCare op Windows 2000 of Windows XP.
  
Deze update kan worden verwijderd bij gebruik van Windows Live OneCare op Windows Vista.
  
**Controleren of de update is geïnstalleerd**
  
Voer de volgende stappen uit om te controleren of de update is toegepast op een systeem waarin dit probleem optreedt:
  
1.  Klik op **Help** en vervolgens op **Info**.  
2.  Controleer het versienummer. Als de versie van het virus en de spyware 1.1.2101.0 of hoger is, is de update geïnstalleerd.
  
#### Microsoft Antigen voor Exchange 9.x
  
**Voorwaarden**  
Voor deze beveiligingsupdate is Microsoft Antigen voor Exchange Server 9.x nodig.
  
**Opnieuw opstarten vereist**
  
Deze update wordt automatisch uitgevoerd en het systeem hoeft niet opnieuw te worden opgestart.
  
De beveiligingsupdateservice van Forefront Server werkt automatisch de Microsoft Antivirus-engine in Microsoft Antigen voor Exchange Server bij. Op computers met Microsoft Antigen waarop de Microsoft Antivirus-engine is uitgeschakeld, moet de engine opnieuw via het beheerprogramma worden ingeschakeld. Vervolgens moet de engine worden bijgewerkt door te klikken op Nu bijwerken.
  
**Informatie over verwijderen**
  
Deze update kan niet worden verwijderd.
  
**Controleren of de update is geïnstalleerd**
  
Voer de volgende stappen uit om te controleren of de update is toegepast op een systeem waarin dit probleem optreedt:
  
1.  Klik in Antigen Administrator op **Scannerupdates** en vervolgens op **Microsoft Antivirus**.  
2.  Controleer het versienummer. Als het build-nummer van de Microsoft Antivirus-engine 0.1.8.53 of hoger is, is de update geïnstalleerd.
  
Ga naar volgende [Microsoft-website.](http://www.microsoft.com/technet/antigen/2006/gettingstarted/exchange-userguide/default.mspx?mfr=true) voor het configureren van Microsoft Antigen-engines.
  
#### Microsoft Antigen voor SMTP 9.x
  
**Voorwaarden**  
Voor deze beveiligingsupdate is Microsoft Antigen voor SMTP Server 9. x nodig.
  
**Opnieuw opstarten vereist**
  
Deze update wordt automatisch uitgevoerd en het systeem hoeft niet opnieuw te worden opgestart.
  
De beveiligingsupdateservice van Forefront Server werkt automatisch de Microsoft Antivirus-engine in Microsoft Antigen voor SMTP Server bij. Op computers met Microsoft Antigen waarop de Microsoft Antivirus-engine is uitgeschakeld, moet de engine opnieuw via het beheerprogramma worden ingeschakeld. Vervolgens moet de engine worden bijgewerkt door te klikken op Nu bijwerken.
  
**Informatie over verwijderen**
  
Deze update kan niet worden verwijderd.
  
**Controleren of de update is geïnstalleerd**
  
Voer de volgende stappen uit om te controleren of de update is toegepast op een systeem waarin dit probleem optreedt:
  
1.  Klik in Antigen Administrator op **Scannerupdates** en vervolgens op **Microsoft Antivirus**.  
2.  Controleer het versienummer. Als het build-nummer van de Microsoft Antivirus-engine 0.1.8.53 of hoger is, is de update geïnstalleerd.
  
Ga naar volgende [Microsoft-website.](http://www.microsoft.com/technet/antigen/2006/gettingstarted/exchange-userguide/default.mspx?mfr=true) voor het configureren van Microsoft Antigen-engines.
  
#### Microsoft Windows Defender en Windows Defender in Windows Vista
  
**Voorwaarden**  
Voor deze beveiligingsupdate is Windows Defender vereist.
  
**Opnieuw opstarten vereist**
  
Opnieuw opstarten van het systeem is niet vereist. Het installatieprogramma stopt de benodigde services, waarna de update wordt geïmplementeerd en de services opnieuw worden gestart. Als de benodigde services echter niet kunnen worden gestopt of als vereiste bestanden in gebruik zijn, moet het systeem opnieuw worden gestart. In dit geval verschijnt er een bericht dat aangeeft dat opnieuw opstarten noodzakelijk is.
  
Raadpleeg [Microsoft Knowledge Base-artikel 887012](http://support.microsoft.com/kb/887012) voor meer informatie over de redenen waarom u mogelijk wordt gevraagd om de computer opnieuw op te starten.
  
**Informatie over verwijderen**
  
Deze update kan niet worden verwijderd van Windows 2000 of Windows Server 2003.
  
Deze update kan worden verwijderd van Windows Vista.
  
**Controleren of de update is geïnstalleerd**
  
Voer de volgende stappen uit om te controleren of de update is toegepast op een systeem waarin dit probleem optreedt:
  
1.  Klik op **Help** en vervolgens op **Info**.  
2.  Controleer het versienummer. Als het build-nummer van de Microsoft Antivirus-engine 1.1.2101.0 of hoger is, is de update geïnstalleerd.  
3.  4.  
  
#### Forefront Security voor Exchange Server 10
  
**Voorwaarden**  
Voor deze beveiligingsupdate is Forefront Security voor Exchange Server 10 nodig.
  
**Opnieuw opstarten vereist**
  
Deze update wordt automatisch uitgevoerd en het systeem hoeft niet opnieuw te worden opgestart.
  
De beveiligingsupdateservice van Forefront Server Security werkt automatisch de Microsoft Antimalware-engine in Forefront Security voor Exchange Server bij. Op computers met Forefront Security voor Exchange Server waarop de Microsoft Antimalware-engine is uitgeschakeld, moet de engine opnieuw via het beheerprogramma worden ingeschakeld. Vervolgens moet de engine worden bijgewerkt door te klikken op Nu bijwerken.
  
**Informatie over verwijderen**
  
Deze update kan niet worden verwijderd.
  
**Controleren of de update is geïnstalleerd**
  
Voer de volgende stappen uit om te controleren of de update is toegepast op een systeem waarin dit probleem optreedt:
  
1.  Klik in Forefront Administrator op **Scannerupdates** en vervolgens op **Antimalware-engine**.  
2.  Controleer het versienummer. Als het build-nummer van de Microsoft Antimalware-engine 0.1.8.53 of hoger is, is de update geïnstalleerd.
  
Ga naar de volgende [Microsoft-website.](http://www.microsoft.com/technet/forefront/serversecurity/exchange) voor het configureren van Forefront Server Security voor Exchange Server-engines.
  
#### Forefront Security voor SharePoint Server 10
  
**Voorwaarden**  
Voor deze beveiligingsupdate is Forefront Security voor SharePoint Server 10 nodig.
  
**Opnieuw opstarten vereist**
  
Deze update wordt automatisch uitgevoerd en het systeem hoeft niet opnieuw te worden opgestart.
  
De beveiligingsupdateservice van Forefront Server Security werkt automatisch de Microsoft Antimalware-engine in Forefront Security voor SharePoint Server bij. Op computers met Forefront Security voor SharePoint Server waarop de Microsoft Antimalware-engine is uitgeschakeld, moet de engine opnieuw via het beheerprogramma worden ingeschakeld. Vervolgens moet de engine worden bijgewerkt door te klikken op Nu bijwerken.
  
**Informatie over verwijderen**
  
Deze update kan niet worden verwijderd.
  
**Controleren of de update is geïnstalleerd**
  
Voer de volgende stappen uit om te controleren of de update is toegepast op een systeem waarin dit probleem optreedt:
  
1.  Klik in Forefront Administrator op **Scannerupdates** en vervolgens op **Microsoft Antimalware-engine**.  
2.  Controleer het versienummer. Als het build-nummer van de Microsoft Antimalware-engine 0.1.8.53 of hoger is, is de update geïnstalleerd.
  
Ga naar de volgende [Microsoft-website.](http://www.microsoft.com/technet/forefront/serversecurity/sharepoint/) voor het configureren van Forefront Server Security voor Exchange SharePoint-engines.
  
### Overige informatie
  
**Dankbetuiging**
  
Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:
  
-   Neel Mehta en Alex Wheeler van [ISS X-FORCE](http://www.iss.net/) voor het melden van het beveiligingslek in de Microsoft Antivirus-engine (CVE-2006-5270).
  
**Andere beveiligingsupdates:**
  
Op de volgende locaties zijn updates verkrijgbaar voor andere beveiligingsproblemen:
  
-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.  
-   Updates voor consumentenplatforms zijn verkrijgbaar op de website [Windows Update](http://go.microsoft.com/fwlink/?linkid=40747).
  
**Ondersteuning:**
  
-   Technische ondersteuning van [Microsoft Product Support Services](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht.  
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.
  
**Beveiligingsinformatie:**
  
-   Op de website [Microsoft TechNet Security](http://go.microsoft.com/fwlink/?linkid=21132) vindt u extra informatie over beveiliging in Microsoft-producten.  
-   [TechNet Update Management Center](http://go.microsoft.com/fwlink/?linkid=69903)  
-   [Microsoft Software Update Services](http://go.microsoft.com/fwlink/?linkid=21133)  
-   [Microsoft Windows Server Update Services](http://go.microsoft.com/fwlink/?linkid=50120)  
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)  
-   [Windows Update](http://go.microsoft.com/fwlink/?linkid=21130)  
-   [Microsoft Update](http://update.microsoft.com/microsoftupdate)  
-   Windows Update-catalogus: Raadpleeg [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.  
-   [Office Update](http://go.microsoft.com/fwlink/?linkid=21135)
  
**Software Update Services:**
  
Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, en voor bureaubladsystemen met Windows 2000 Professional of Windows XP Professional.
  
Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.
  
**Windows Server Update Services:**
  
Als Windows Server Update Services (WSUS) wordt gebruikt, kunnen beheerders snel en betrouwbaar de nieuwste essentiële updates en beveiligingsupdates implementeren voor Windows-besturingssysteem Windows 2000 en later, Office XP en later, Exchange Server 2003 en SQL Server 2000 en later.
  
Ga naar de website [Windows Server Update Services](http://go.microsoft.com/fwlink/?linkid=50120) voor informatie over hoe u deze beveiligingsupdate kunt implementeren met behulp van Windows Server Update Services.
  
**Systems Management Server:**
  
Microsoft Systems Management Server (SMS) is een configureerbare bedrijfsoplossing voor het beheren van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook het [Software Updates Service Feature Pack](http://go.microsoft.com/fwlink/?linkid=33340) gebruiken voor de implementatie van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.
  
**Opmerking** SMS maakt gebruik van de Microsoft Baseline Security Analyzer, de Microsoft Office Detection Tool en de Enterprise Update Scan Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet door deze hulpprogramma's gedetecteerd. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates gebruik maken van de Elevated Rights Deployment Tool (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).
  
**Uitsluiting van aansprakelijkheid:**
  
De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.
  
**Revisies:**
  
-   V1.0 (13 februari 2007): Bulletin gepubliceerd.
  
*Built at 2014-04-18T01:50:00Z-07:00*
