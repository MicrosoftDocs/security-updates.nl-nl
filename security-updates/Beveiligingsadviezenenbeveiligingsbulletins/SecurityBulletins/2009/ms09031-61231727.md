---
TOCTitle: 'MS09-031'
Title: 'Microsoft-beveiligingsbulletin MS09-031 - Belangrijk'
ms:assetid: 'ms09-031'
ms:contentKeyID: 61231727
ms:mtpsurl: 'https://technet.microsoft.com/nl-NL/library/ms09-031(v=Security.10)'
---

Security Bulletin

Microsoft-beveiligingsbulletin MS09-031 - Belangrijk
====================================================

Beveiligingslek in Microsoft ISA Server 2006 kan leiden tot misbruik van bevoegdheden (970953)
----------------------------------------------------------------------------------------------

Gepubliceerd: dinsdag 14 juli 2009

**Versie:** 1.0

### Algemene informatie

#### Samenvatting

Deze beveiligingsupdate lost een privé gemeld beveiligingslek op in Microsoft Internet Security and Acceleration (ISA) Server 2006. Het beveiligingslek kan leiden tot misbruik van bevoegdheden als een aanvaller zich voordoet als beheerder voor een ISA-server die is geconfigureerd voor Radius One Time Password-verificatie (OTP) en verificatiedelegatie met een Kerberos-beperkte overdracht.

Het prioriteitsniveau van deze beveiligingsupdate is Belangrijk voor Microsoft Internet Security and Acceleration (ISA) Server 2006. Zie de subsectie **Software waarin dit probleem optreedt en software waarin dit probleem niet optreedt** in deze sectie voor meer informatie.

De beveiligingsupdate lost het beveiligingslek op door aanvragen af te keuren die niet kunnen worden geverifieerd met Radius OTP. Zie de subsectie Veelgestelde vragen over het specifieke beveiligingslek in de volgende sectie, **Informatie over het beveiligingslek**, voor meer informatie over het beveiligingslek.

**Aanbeveling.** Microsoft raadt klanten aan de update zo spoedig mogelijk te installeren.

**Bekende problemen.** In [Microsoft Knowledge Base-artikel 970953](http://support.microsoft.com/kb/970953) worden bekende problemen beschreven die klanten mogelijk ondervinden bij de installatie van deze beveiligingsupdate. In het artikel worden ook de aanbevolen oplossingen voor deze problemen toegelicht. Wanneer bekende problemen en aanbevolen oplossingen alleen betrekking hebben op specifieke versies van deze software, vindt u in dit artikel koppelingen naar andere artikelen.

#### Software waarin dit probleem optreedt en software waarin dit probleem niet optreedt

De volgende software is getest om te bepalen in welke versies of edities dit probleem optreedt. Andere versies of edities hebben het einde van hun ondersteuningscyclus bereikt of hebben geen last van dit beveiligingslek. Ga naar [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

**Software waarin dit probleem optreedt**

 
<table style="border:1px solid black;">
<thead>
<tr class="header">
<th>Software</th>
<th>Maximale omvang van het beveiligingslek</th>
<th>Prioriteitsniveau</th>
<th>Bulletins die door deze update worden vervangen</th>
</tr>
</thead>
<tbody>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=c4e9b1dd-526d-407b-bc23-ebc2738b1b19">Microsoft Internet Security and Acceleration Server 2006</a><br />
(KB970811)</td>
<td style="border:1px solid black;">Misbruik van bevoegdheden</td>
<td style="border:1px solid black;">Belangrijk</td>
<td style="border:1px solid black;">Geen</td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=e8ccd770-a925-411c-b994-78e4cf5c3476">Microsoft Internet Security and Acceleration Server 2006 Supportability Update</a><br />
(KB970811)</td>
<td style="border:1px solid black;">Misbruik van bevoegdheden</td>
<td style="border:1px solid black;">Belangrijk</td>
<td style="border:1px solid black;">Geen</td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=e536cfed-c1af-4868-b2ac-79178d6355a5">Microsoft Internet Security and Acceleration Server 2006 Service Pack 1</a><br />
(KB971143)</td>
<td style="border:1px solid black;">Misbruik van bevoegdheden</td>
<td style="border:1px solid black;">Belangrijk</td>
<td style="border:1px solid black;">Geen</td>
</tr>
</tbody>
</table>
  
**Software waarin dit probleem niet optreedt**
  
| Software                                                                                   |  
|--------------------------------------------------------------------------------------------|  
| Microsoft Forefront Threat Management Gateway, Medium Business Edition                     |  
| Microsoft Internet Security and Acceleration Server 2000 Enterprise Edition Service Pack 2 |  
| Microsoft Internet Security and Acceleration Server 2000 Standard Edition Service Pack 2   |  
| Microsoft Internet Security and Acceleration Server 2004 Enterprise Edition Service Pack 3 |  
| Microsoft Internet Security and Acceleration Server 2004 Standard Edition Service Pack 3   |
  
Veelgestelde vragen met betrekking tot deze beveiligingsupdate  
--------------------------------------------------------------
  
<span></span>
**Waar is de informatie over de bestandsgegevens?**    
Zie de referentietabellen in de sectie **Implementatie van de beveiligingsupdate** voor de details van de bestandsgegevens.
  
**Ik gebruik een oudere versie van de software die staat beschreven in dit beveiligingsbulletin. Wat moet ik doen?**    
De software waarin het probleem optreedt en die in dit beveiligingsbulletin wordt vermeld, is getest om te controleren of het probleem bij deze versies optreedt. Andere versies hebben het einde van hun ondersteuningscyclus bereikt. Ga naar [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw softwareversie te bepalen.
  
Klanten die met deze besturingssysteemversies werken, kunnen er het beste voor kiezen om binnenkort te migreren naar versies waarvoor wel ondersteuning wordt aangeboden om te voorkomen dat potentiële beveiligingslekken een probleem vormen. Ga naar [Microsoft Support Lifecycle](http://go.microsoft.com/fwlink/?linkid=21742) voor meer informatie over de levenscyclus van Windows-producten. Ga naar [Microsoft Product Support Services](http://go.microsoft.com/fwlink/?linkid=33328) voor meer informatie over de ondersteuningsperiode door beveiligingsupdates voor deze softwareversies of -edities.
  
Klanten die aangepaste ondersteuning voor deze versies nodig hebben, dienen voor aangepaste ondersteuningsopties contact op te nemen met hun Microsoft-accountteamvertegenwoordiger, hun technisch accountmanager of de aangewezen vertegenwoordiger van hun Microsoft-partner. Klanten zonder Alliance-, Premier- of Authorized-contract kunnen contact opnemen met het Microsoft-verkoopkantoor in hun land. Ga voor informatie over hoe u contact met hen kunt opnemen naar [Microsoft Worldwide Information](http://go.microsoft.com/fwlink/?linkid=33329), selecteer het land en klik vervolgens op **Go** om een lijst met telefoonnummers weer te geven. Wanneer u belt, vraag dan naar de Premier Support-verkoopmanager. Raadpleeg de [Windows Operating System Product Support Lifecycle FAQ](http://go.microsoft.com/fwlink/?linkid=33330) voor meer informatie.
  
### Informatie over het beveiligingslek
  
Prioriteitsniveau en identificatie van het beveiligingslek  
----------------------------------------------------------
  
<span></span>
Bij de volgende prioriteitsniveaus is uitgegaan van de potentiële maximale uitwerking van het beveiligingslek. Raadpleeg binnen 30 dagen na het uitbrengen van dit beveiligingsbulletin de misbruikindex in de [samenvatting van de bulletins voor juli](http://technet.microsoft.com/security/bulletin/ms09-jul) voor informatie over de waarschijnlijkheid van misbruik van dit beveiligingslek in samenhang met het prioriteitsniveau en de maximale omvang van het lek. Zie voor meer informatie de [exploitatie-index van Microsoft](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Prioriteitsniveau van het beveiligingslek en maximale omvang van het beveiligingslek voor de software waarin dit probleem optreedt</caption>
<thead>
<tr class="header">
<th>Software waarin het probleem optreedt</th>
<th>Beveiligingslek met betrekking tot Radius OTP-omzeiling - CVE-2009-1135</th>
<th>Prioriteitsniveau</th>
</tr>
</thead>
<tbody>
<tr class="odd">
<td style="border:1px solid black;">Microsoft Internet Security and Acceleration Server 2006</td>
<td style="border:1px solid black;"><strong>Belangrijk</strong> <br />
Misbruik van bevoegdheden</td>
<td style="border:1px solid black;"><strong>Belangrijk</strong></td>
</tr>
<tr class="even">
<td style="border:1px solid black;">Microsoft Internet Security and Acceleration Server 2006 Supportability Update</td>
<td style="border:1px solid black;"><strong>Belangrijk</strong> <br />
Misbruik van bevoegdheden</td>
<td style="border:1px solid black;"><strong>Belangrijk</strong></td>
</tr>
<tr class="odd">
<td style="border:1px solid black;">Microsoft Internet Security and Acceleration Server 2006 Service Pack 1</td>
<td style="border:1px solid black;"><strong>Belangrijk</strong> <br />
Misbruik van bevoegdheden</td>
<td style="border:1px solid black;"><strong>Belangrijk</strong></td>
</tr>
</tbody>
</table>
  
Beveiligingslek met betrekking tot Radius OTP-omzeiling - CVE-2009-1135  
-----------------------------------------------------------------------
  
<span></span>
Er bestaat een beveiligingslek met betrekking tot misbruik van bevoegdheden in ISA Server 2006-verificatie indien geconfigureerd met Radius OTP. Door het beveiligingslek kan een onbevoegde gebruiker toegang krijgen tot op internet gepubliceerde bronnen. Met kennis van gebruikersnamen van beheerderaccounts kan een aanvaller die dit beveiligingslek weet te misbruiken, de volledige controle krijgen over systemen die voor verificatie afhankelijk zijn van de regels voor webpublicatie van ISA Server 2006. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken.
  
Zie [CVE 2009-1135](http://www.cve.mitre.org/cgi-bin/cvename.cgi?name=cve-2009-1135) als u dit beveiligingslek wilt weergeven als standaardvermelding in de lijst met veelvoorkomende beveiligingslekken en blootstellingen.
  
#### Beperkende factoren voor het beveiligingslek met betrekking tot Radius OTP-omzeiling - CVE-2009-1135
  
Met beperkende factoren wordt verwezen naar een instelling, de algehele configuratie of algemene tips voor een standaardstatus waarmee de ernst van misbruik via een beveiligingslek kan worden verminderd. De volgende beperkende factoren kunnen in uw situatie van pas komen:
  
-   Als de ISA-server niet is ingesteld voor Radius One Time Password-verificatie (OTP) en verificatiedelegatie met een Kerberos-beperkte overdracht, loopt de server geen risico.
  
#### Tijdelijke oplossingen voor het beveiligingslek met betrekking tot Radius OTP-omzeiling - CVE-2009-1135
  
Tijdelijke oplossingen zijn wijzigingen in een instelling of configuratie waardoor het beveiligingslek zelf niet wordt gedicht, maar waarmee aanvalsvectoren wel worden geblokkeerd voordat u de update uitvoert. Microsoft heeft de volgende methoden en statussen om het probleem te omzeilen getest om uit te zoeken of een tijdelijke oplossing functionaliteit vermindert:
  
-   Gebruik van basisverificatie voor op formulieren gebaseerde verificatie in ISA in combinatie met Radius OTP uitschakelen.
  
    1.  Voor klanten die de oorspronkelijke officiële versie van Microsoft Internet Security and Acceleration Server 2006 gebruiken: installeer de hotfix van [Microsoft Knowledge Base-artikel 938966](http://support.microsoft.com/kb/938966/). Klanten met Microsoft Internet Security and Acceleration Server 2006 Supportability Update en Microsoft Internet Security and Acceleration Server 2006 Service Pack 1 hoeven de hotfix niet te installeren.  
    2.  Voer het Microsoft Visual Basic-script uit dat verkrijgbaar is via de sectie **Post-hotfix installation information** van [Microsoft Knowledge Base-artikel 938966](http://support.microsoft.com/kb/938966/), volgens de instructies in het artikel.
  
    **Gevolgen van de tijdelijke oplossing:** Basisverificatie van clients die door die web-listener worden bediend, wordt door de ISA-server niet toegestaan.
  
    **Zo kunt u tijdelijke oplossingen ongedaan maken.**
  
    1.  Bewerk het Microsoft Visual Basic-script dat verkrijgbaar is via de sectie **Post-hotfix installation information** van [Microsoft Knowledge Base-artikel 938966](http://support.microsoft.com/kb/938966/) en wijzig "Const SE\_VPS\_VALUE = true" in "Const SE\_VPS\_VALUE = false".  
    2.  Sla het script op en voer het vervolgens uit.
  
#### Veelgestelde vragen over het beveiligingslek met betrekking tot Radius OTP-omzeiling - CVE-2009-1135
  
**Wat is de omvang van het beveiligingslek?**    
Een aanvaller die misbruik weet te maken van dit beveiligingslek, kan toegang krijgen tot gepubliceerde bronnen in de context van een geldige gebruiker zonder zich te hoeven valideren bij de ISA-server.
  
**Waardoor wordt het beveiligingslek veroorzaakt? **  
ISA Server 2006 probeert aanvragen te verifiëren met de HTTP-Basic-methode.
  
**Wat is Radius One Time Password-verificatie (OTP)?**    
Zie het TechNet artikel Authentication in ISA Server 2006 voor informatie over hoe ISA Server 2006 wordt gebruikt in combinatie met Radius One Time Password-verificatie (OTP).
  
**Met welk doel kan een aanvaller het beveiligingslek misbruiken?**    
Een aanvaller die misbruik weet te maken van dit beveiligingslek, kan gebruikersaccounts nabootsen. Als een aanvaller een gebruikersaccount nabootst, kan deze aanvaller toegang hebben tot bronnen van de nagebootste gebruiker. Als een aanvaller een beheerdersaccount nabootst, kan de aanvaller programma's installeren; gegevens weergeven, wijzigen of verwijderen; of nieuwe accounts met volledige gebruikersrechten maken op systemen achter de beveiliging van ISA Server 2006.
  
**Hoe kan een aanvaller dit beveiligingslek misbruiken?**    
Om dit beveiligingslek te kunnen misbruiken, hoeft een aanvaller alleen de gebruikersnaam te weten van de gebruiker die hij wil nabootsen. Een aanvaller kan vervolgens die gebruikersnaam gebruiken en toegang proberen te krijgen tot een bron die door een ISA Server 2006-systeem is afgescheiden van het netwerk.
  
**Voor welke systemen vormt dit beveiligingslek het grootste risico?**    
Voor ISA Server 2006-systemen die zijn geconfigureerd met op formulieren gebaseerde verificatie die worden gevalideerd tegen een Radius OTP-server en Kerberos-beperkte overdracht gebruiken, vormt dit beveiligingslek het grootste risico.
  
**Wat doet de update?**    
ISA Server 2006 keurt nu aanvragen die niet kunnen worden gevalideerd met Radius OTP af.
  
**Was dit beveiligingslek openbaar gemaakt op het moment dat dit beveiligingsbulletin werd uitgegeven?**    
Nee. Microsoft heeft uit discrete bronnen informatie over dit beveiligingslek ontvangen.
  
**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**    
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.
  
### Informatie over de update
  
Hulpmiddelen en richtlijnen voor detecteren en implementeren  
------------------------------------------------------------
  
<span></span>
De software- en beveiligingsupdate beheren waarmee u de servers, desktops en mobiele systemen binnen uw organisatie kunt implementeren. Zie het [TechNet Update Management Center](http://go.microsoft.com/fwlink/?linkid=69903) voor meer informatie. De website [Microsoft TechNet Security](http://go.microsoft.com/fwlink/?linkid=21132) biedt extra informatie over beveiliging in Microsoft-producten.
  
Beveiligingsupdates zijn beschikbaar op [Microsoft Update](http://go.microsoft.com/fwlink/?linkid=40747) en [Windows Update.](http://go.microsoft.com/fwlink/?linkid=21130) Beveiligingsupdates zijn ook verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "beveiligingsupdate''.
  
Ten slotte kunt u beveiligingsupdates downloaden uit de [Microsoft Update-catalogus](http://go.microsoft.com/fwlink/?linkid=96155). In de Microsoft Update-catalogus vindt u een doorzoekbare catalogus met inhoud die beschikbaar is gesteld via Windows Update en Microsoft Update, waaronder beveiligingsupdates, stuurprogramma's en service packs. Door tijdens het zoeken het nummer van het beveiligingsbulletin (bijvoorbeeld “MS07-036”) te gebruiken, kunt u alle beschikbare updates toevoegen aan uw winkelmand (waaronder de verschillende talen voor een update) en de map van uw keuze downloaden. Raadpleeg de [veelgestelde vragen van de Microsoft Windows Update-catalogus](http://go.microsoft.com/fwlink/?linkid=97900) voor meer informatie over de Microsoft Windows Update-catalogus.
  
**Opmerking** Vanaf 1 augustus 2009 biedt Microsoft niet langer ondersteuning voor Office Update en het Office Update Inventory Tool. Gebruik [Microsoft Update](http://go.microsoft.com/fwlink/?linkid=40747) voor het verkrijgen van de nieuwste updates voor Microsoft Office. Zie [informatie over Microsoft Office Update: Veelgestelde vragen.](http://office.microsoft.com/en-us/downloads/fx010402221033.aspx)
  
**Richtlijnen voor detecteren en implementeren**
  
Microsoft biedt zoekfuncties en richtlijnen voor het implementeren van beveiligingsupdates. Deze begeleiding bevat aanbevelingen en informatie die IT-professionals kunnen helpen verschillende hulpprogramma's voor het zoeken naar en toepassen van beveiligingsupdates te gebruiken. Zie [Microsoft Knowledge Base-artikel 961747](http://support.microsoft.com/kb/961747) voor meer informatie.
  
**Microsoft Baseline Security Analyzer**
  
Met Microsoft Baseline Security Analyzer (MBSA) kunnen beheerders lokale en externe systemen scannen op ontbrekende beveiligingsupdates en algemene, onjuiste beveiligingsconfiguraties. Ga naar de website [Microsoft Baseline Security Analyzer](http://www.microsoft.com/technet/security/tools/mbsahome.mspx) voor meer informatie over MBSA.
  
In de volgende tabel vindt u een overzicht van de MBSA-detectie voor deze beveiligingsupdate.
  
| Software                                                                       | MBSA 2.1 |  
|--------------------------------------------------------------------------------|----------|  
| Microsoft Internet Security and Acceleration Server 2006                       | Ja       |  
| Microsoft Internet Security and Acceleration Server 2006 Supportability Update | Ja       |  
| Microsoft Internet Security and Acceleration Server 2006 Service Pack 1        | Ja       |
  
Zie [Veelgestelde vragen over MBSA 2.1](http://www.microsoft.com/technet/security/tools/mbsa2/qa.mspx) voor meer informatie over MBSA 2.1.
  
**Windows Server Update Services:**
  
Met Windows Server Update Services (WSUS) kunnen beheerders de nieuwste kritieke updates en beveiligingsupdates voor Windows 2000 en hoger, Office XP en hoger, Exchange Server 2003 en SQL Server 2000 implementeren. Op de [website Windows Server Update Services](http://go.microsoft.com/fwlink/?linkid=50120) vindt u meer informatie over het implementeren van deze beveiligingsupdate met behulp van Windows Server Update Services.
  
**Systems Management Server**
  
In de volgende tabel vindt u een overzicht van de SMS-detectie en -implementatie voor deze beveiligingsupdate.
  
| Software                                                                       | SMS 2.0 | SMS 2003 met SUSFP | SMS 2003 met ITMU | Configuration Manager 2007 |  
|--------------------------------------------------------------------------------|---------|--------------------|-------------------|----------------------------|  
| Microsoft Internet Security and Acceleration Server 2006                       | Nee     | Nee                | Ja                | Ja                         |  
| Microsoft Internet Security and Acceleration Server 2006 Supportability Update | Nee     | Nee                | Ja                | Ja                         |  
| Microsoft Internet Security and Acceleration Server 2006 Service Pack 1        | Nee     | Nee                | Ja                | Ja                         |
  
Het functiepakket SMS SUS (SUSFP), dat de Security Update Inventory Tool (SUIT) bevat, kan door SMS worden gebruikt voor het detecteren van beveiligingsupdates voor SMS 2.0 en SMS 2003. Zie ook [Downloads voor Systems Management Server 2.0](http://technet.microsoft.com/en-us/sms/bb676799.aspx).
  
Met de SMS 2003 Inventory Tool voor Microsoft Updates (ITMU) kan SMS beveiligingsupdates voor SMS 2003 vinden die worden aangeboden via [Microsoft Update](http://update.microsoft.com/microsoftupdate) en die worden ondersteund door [Windows Server Update Services](http://go.microsoft.com/fwlink/?linkid=50120). Meer informatie over het hulpprogramma SMS 2003 ITMU vindt u op de website [SMS 2003 Inventory Tool for Microsoft Updates](http://technet.microsoft.com/en-us/sms/bb676783.aspx). SMS 2003 kan ook gebruikmaken van de Microsoft Office Inventory Tool om vereiste updates voor Microsoft Office-toepassingen te detecteren. Meer informatie over het Office Inventory Tool en andere scanprogramma's vindt u op [SMS 2003 Software Update Scanning Tools](http://technet.microsoft.com/en-us/sms/bb676786.aspx). Zie ook [Downloads voor Systems Management Server 2003.](http://technet.microsoft.com/en-us/sms/bb676766.aspx)
  
System Center Configuration Manager (SCCM) 2007 gebruikt WSUS 3.0 voor het detecteren van updates. Ga naar [System Center Configuration Manager 2007](http://technet.microsoft.com/en-us/library/bb735860.aspx) voor meer informatie over het software-updatebeheer van Configuration Manager 2007.
  
Ga naar de [SMS-website](http://go.microsoft.com/fwlink/?linkid=21158) voor extra informatie over SMS.
  
Zie [Microsoft Knowledge Base-artikel 910723](http://support.microsoft.com/kb/910723) voor meer informatie: Lijst met maandelijkse artikelen met richtlijnen voor het detecteren en implementeren.
  
**Update Compatibility Evaluator en Application Compatibility Toolkit**
  
Updates schrijven vaak naar de bestanden en registerinstellingen die nodig zijn om uw toepassingen te kunnen uitvoeren. Hierdoor kunnen incompatibiliteiten worden veroorzaakt en duurt het langer om beveiligingsupdates te implementeren. U kunt het testen en valideren van Windows Updates ten opzichte van geïnstalleerde toepassingen stroomlijnen met de [Update Compatibiliteit Evaluator](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true)-componenten die onderdeel zijn van [Application Compatibility Toolkit 5.0](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en).
  
De Application Compatibility Toolkit (ACT) bevat de noodzakelijke hulpprogramma's en documentatie om problemen met de compatibiliteit van toepassingen te evalueren en te verminderen voordat Microsoft Windows Vista, een Windows-update, een Microsoft-beveiligingsupdate of een nieuwe versie van Windows Internet Explorer op uw systeem wordt geïnstalleerd.
  
Implementatie van de beveiligingsupdate  
---------------------------------------
  
<span></span>
**Software waarin dit probleem optreedt**
  
Klik voor informatie over de specifieke beveiligingsupdate voor uw software waarin dit probleem optreedt op de desbetreffende koppeling:
  
#### Internet Security and Acceleration Server 2006 (alle edities)
  
**Referentietabel**
  
In de volgende tabel vindt u informatie over de beveiligingsupdate voor deze software. Aanvullende informatie vindt u in de subsectie **Informatie over implementatie** van deze sectie.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Opgenomen in toekomstige service packs</strong></td>
<td style="border:1px solid black;">De update voor dit probleem wordt opgenomen in een toekomstig Service Pack of updatepakket</td>
</tr>
<tr class="even">
<td style="border:1px solid black;"><strong>Implementatie</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installeren zonder tussenkomst van de gebruiker</td>
<td style="border:1px solid black;">Voor Internet Security and Acceleration Server 2006:<br />
ISA2006-RTM-KB970811-X86-enu /quiet</td>
</tr>
<tr class="even">
<td style="border:1px solid black;"></td>
<td style="border:1px solid black;">Voor Internet Security and Acceleration Server 2006 Supportability Update:<br />
ISA2006-SUPP-KB970811-X86-enu /quiet</td>
</tr>
<tr class="odd">
<td style="border:1px solid black;"></td>
<td style="border:1px solid black;">Voor Internet Security and Acceleration Server 2006 Service Pack 1:<br />
ISA2006-SP1-KB971143-X86-enu /quiet</td>
</tr>
<tr class="even">
<td style="border:1px solid black;">Installeren zonder opnieuw op te starten</td>
<td style="border:1px solid black;">Voor Internet Security and Acceleration Server 2006:<br />
ISA2006-RTM-KB970811-X86-enu /norestart</td>
</tr>
<tr class="odd">
<td style="border:1px solid black;"></td>
<td style="border:1px solid black;">Voor Internet Security and Acceleration Server 2006 Supportability Update:<br />
ISA2006-SUPP-KB970811-X86-enu /norestart</td>
</tr>
<tr class="even">
<td style="border:1px solid black;"></td>
<td style="border:1px solid black;">Voor Internet Security and Acceleration Server 2006 Service Pack 1:<br />
ISA2006-SP1-KB971143-X86-enu /norestart</td>
</tr>
<tr class="odd">
<td style="border:1px solid black;">Logboekbestand bijwerken</td>
<td style="border:1px solid black;">Zie de tabel <strong>Schakelopties voor installatie van ondersteunde beveiligingsupdate</strong> hieronder</td>
</tr>
<tr class="even">
<td style="border:1px solid black;">Meer informatie</td>
<td style="border:1px solid black;">Zie de subsectie <strong>Hulpmiddelen en richtlijnen voor detecteren en implementeren</strong></td>
</tr>
<tr class="odd">
<td style="border:1px solid black;"><strong>Opnieuw opstarten vereist</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Moet er opnieuw worden opgestart?</td>
<td style="border:1px solid black;">Nadat u deze beveiligingsupdate hebt uitgevoerd, moet u het systeem opnieuw opstarten.</td>
</tr>
<tr class="odd">
<td style="border:1px solid black;">HotPatching</td>
<td style="border:1px solid black;">Niet van toepassing.</td>
</tr>
<tr class="even">
<td style="border:1px solid black;"><strong>Informatie over verwijderen</strong></td>
<td style="border:1px solid black;">Gebruik het onderdeel <strong>Software</strong> in het Configuratiescherm.</td>
</tr>
<tr class="odd">
<td style="border:1px solid black;"><strong>Bestandsgegevens</strong></td>
<td style="border:1px solid black;">Zie <a href="http://support.microsoft.com/kb/970811">Microsoft Knowledge Base-artikel 970811</a>.</td>
</tr>
<tr class="even">
<td style="border:1px solid black;"><strong>Verificatie van registersleutel</strong></td>
<td style="border:1px solid black;">Voor Internet Security and Acceleration Server 2006:<br />
HKEY_LOCAL_MACHINE\SOFTWARE\Micro HKLM\SOFTWARE\Microsoft\Windows\CurrentVersion\Uninstall\Microsoft ISA Server 2006 Security Update KB970811<br />
<br />
Voor Internet Security and Acceleration Server 2006 Supportability Update:<br />
HKLM\SOFTWARE\Microsoft\Windows\CurrentVersion\Uninstall\Microsoft ISA Server 2006\5.0.5721\Security Update KB970811<br />
<br />
Voor Internet Security and Acceleration Server 2006 Service Pack 1:<br />
HKLM\SOFTWARE\Microsoft\Windows\CurrentVersion\Uninstall\Microsoft ISA Server 2006 Security Update KB971143</td>
</tr>
</tbody>
</table>
 

#### Informatie over implementatie

**De update installeren**

U kunt de update installeren vanaf de juiste downloadkoppeling in de sectie Software waarin dit probleem optreedt en software waarin dit probleem niet optreedt.

Bij de installatie van deze beveiligingsupdate kunnen de volgende schakelopties worden gebruikt.

| Schakeloptie                         | Beschrijving                                                        |
|--------------------------------------|---------------------------------------------------------------------|
| **/quiet**                           | Stille modus, geen gebruikersinteractie                             |
| **/passive**                         | Installatie zonder toezicht – alleen de voortgangsbalk              |
| **/norestart**                       | Niet opnieuw opstarten nadat de installatie is voltooid             |
| **/promptrestart**                   | Vraagt de gebruiker indien nodig de computer opnieuw op te starten. |
| **/forcerestart**                    | De computer altijd opnieuw opstarten na de installatie              |
| **/l\*v &lt;logboekbestand&gt;**     | Schrijft updatelogboekbestand naar &lt;LogFile&gt;                  |
| **REINSTALL=all REINSTALLMODE=omus** | Pakket opnieuw installeren                                          |
| **/help**                            | Hiermee worden de schakelopties weergegeven.                        |

**Opmerking** U kunt deze schakelopties combineren in één opdrachtregel.

**Controleren of de update is toegepast**

-   **Microsoft Baseline Security Analyzer**

    Gebruik het hulpprogramma Microsoft Baseline Security Analyzer (MBSA) om te controleren of de beveiligingsupdate is toegepast op het systeem waarvoor het probleem geldt. Zie de sectie **Hulpmiddelen en richtlijnen voor detecteren en implementeren** eerder in dit bulletin voor meer informatie.

-   **Verificatie van bestandsversie**

    Omdat er verschillende versies en edities zijn van Microsoft Windows, kunnen de volgende stappen voor uw systeem enigszins afwijken. Als dit het geval is, raadpleeg dan de productdocumentatie om deze stappen uit te voeren.

    1.  Klik op **Start** en klik vervolgens op **Zoeken**.
    2.  Klik in het venster **Zoekresultaten** op **Alle bestanden en mappen** onder **Zoekassistent**.
    3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
    4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik vervolgens op **Eigenschappen**.
    5.  Bepaal op het tabblad **Versie** de versie van het bestand dat op uw systeem is geïnstalleerd door de versie te vergelijken met de versie in de betreffende bestandsinformatietabel.
        **Opmerking** Andere kenmerken dan de bestandsversie kunnen tijdens de installatie worden veranderd. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is toegepast. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

### Overige informatie

#### Microsoft Active Protections Program (MAPP)

Om de beveiliging voor klanten te verbeteren, verstrekt Microsoft bij elke maandelijkse uitgifte van beveiligingsupdates informatie over beveiligingslekken aan de grote producenten van beveiligingsprogramma's. Deze producenten kunnen dan die informatie over beveiligingslekken gebruiken om hun klanten een betere beveiliging te bieden door hun software of apparatuur aan te passen, zoals antivirusprogramma's, inbraakdetectiesystemen voor netwerken of inbraakpreventiesystemen voor hosts. Op de websites van de programmapartners (zie [Microsoft Active Protections Program (MAPP)-partners](http://www.microsoft.com/security/msrc/mapp/partners.mspx)) kunt u nagaan of de leveranciers van beveiligingsprogramma's hun producten steeds aanpassen.

#### Ondersteuning

-   Technische ondersteuning van [Security Support](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht. Zie [Hulp en ondersteuning van Microsoft](http://support.microsoft.com/?ln=nl) voor meer informatie over de beschikbare ondersteuningsopties.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

#### Uitsluiting van aansprakelijkheid

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

#### Revisies

-   V1.0 (14 juli 2009): Bulletin gepubliceerd.

*Built at 2014-04-18T01:50:00Z-07:00*
