---
TOCTitle: 'MS12-040'
Title: 'Microsoft-beveiligingsbulletin MS12-040 - Belangrijk'
ms:assetid: 'ms12-040'
ms:contentKeyID: 61232107
ms:mtpsurl: 'https://technet.microsoft.com/nl-NL/library/ms12-040(v=Security.10)'
---

Security Bulletin

Microsoft-beveiligingsbulletin MS12-040 - Belangrijk
====================================================

Beveiligingslek in Microsoft Dynamics AX Enterprise Portal kan leiden tot misbruik van bevoegdheden (2709100)
-------------------------------------------------------------------------------------------------------------

Gepubliceerd: dinsdag 12 juni 2012

**Versie:** 1.0

### Algemene informatie

#### Samenvatting

Deze beveiligingsupdate lost één privé gemeld beveiligingslek in Microsoft Dynamics AX Enterprise Portal op. Het beveiligingslek kan leiden tot misbruik van bevoegdheden als een gebruiker op een speciaal vervaardigde URL klikt of een speciaal vervaardigde website bezoekt. In het geval van een aanval via e-mail kan een aanvaller misbruik maken van het beveiligingslek door een e-mailbericht met de speciaal vervaardigde URL te verzenden naar de gebruiker van de Microsoft Dynamics AX Enterprise Portal-website waarop de aanval is gericht en door de gebruiker vervolgens over te halen op de speciaal vervaardigde URL te klikken. Gebruikers van Internet Explorer 8 en Internet Explorer 9 die naar een Microsoft Dynamics AX Enterprise Portal-website in de zone Internet bladeren lopen minder risico. Standaard wordt deze aanval in de zone Internet voorkomen door het XSS-filter in Internet Explorer 8 en Internet Explorer 9. Het XSS-filter in Internet Explorer 8 en Internet Explorer 9 is echter niet standaard in de zone Lokaal intranet ingeschakeld.

Het prioriteitsniveau van deze beveiligingsupdate is Belangrijk voor alle ondersteunde edities van Microsoft Dynamics AX 2012 Enterprise Portal. Zie de subsectie **Software waarin dit probleem optreedt en software waarin dit probleem niet optreedt** in deze sectie voor meer informatie.

De beveiligingsupdate lost het beveiligingslek op doordat de manier wordt verbeterd waarop Microsoft Dynamics AX 2012 Enterprise Portal gebruikersinvoer valideert en opschoont. Zie de subsectie Veelgestelde vragen over het specifieke beveiligingslek in de volgende sectie, **Informatie over het beveiligingslek**, voor meer informatie over het beveiligingslek.

**Aanbeveling.** Microsoft raadt klanten aan de update zo spoedig mogelijk te installeren.

**Bekende problemen.** In [Microsoft Knowledge Base-artikel 2709100](http://support.microsoft.com/kb/2709100) worden bekende problemen beschreven die klanten mogelijk ondervinden bij de installatie van deze beveiligingsupdate. In het artikel worden ook de aanbevolen oplossingen voor deze problemen toegelicht.

#### Software waarin dit probleem optreedt en software waarin dit probleem niet optreedt

De volgende software is getest om te bepalen in welke versies of edities dit probleem optreedt. Andere versies of edities hebben het einde van hun ondersteuningscyclus bereikt of hebben geen last van dit beveiligingslek. Ga naar [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

**Software waarin dit probleem optreedt**

 
<table style="border:1px solid black;">
<thead>
<tr class="header">
<th>Software</th>
<th>Onderdeel</th>
<th>Maximale omvang van het beveiligingslek</th>
<th>Prioriteitsniveau</th>
<th>Vervangen updates</th>
</tr>
</thead>
<tbody>
<tr class="odd">
<td style="border:1px solid black;">Microsoft Dynamics AX 2012</td>
<td style="border:1px solid black;"><a href="http://www.microsoft.com/downloads/details.aspx?familyid=45df362d-8fed-4d99-91c1-81c61878300a">Microsoft Dynamics AX 2012 Enterprise Portal</a>[1]<br />
(KB2706738)<br />
<br />
<a href="http://www.microsoft.com/downloads/details.aspx?familyid=780ddcef-19da-44c4-beca-d10b652cd22a">Microsoft Dynamics AX 2012 Enterprise Portal</a>[1]<br />
(KB2710639)<br />
<br />
<a href="http://www.microsoft.com/downloads/details.aspx?familyid=41dc5958-c224-40f9-89c2-179607a8ee2a">Microsoft Dynamics AX 2012 Enterprise Portal</a>[1]<br />
(KB2711239)</td>
<td style="border:1px solid black;">Misbruik van bevoegdheden</td>
<td style="border:1px solid black;">Belangrijk</td>
<td style="border:1px solid black;">Geen</td>
</tr>
</tbody>
</table>
  
<sup>[1]</sup>Deze update is alleen verkrijgbaar via het Microsoft Downloadcentrum en de Microsoft Dynamics CustomerSource- en Microsoft Dynamics PartnerSource-websites. Zie het volgende onderdeel, **Veelgestelde vragen met betrekking tot deze beveiligingsupdate**, voor meer informatie.
  
**Software waarin dit probleem niet optreedt**
  
| Software                                  |  
|-------------------------------------------|  
| Microsoft Dynamics AX 2009 Service Pack 1 |  
| Microsoft Dynamics AX 4.0 Service Pack 2  |
  
Veelgestelde vragen met betrekking tot deze beveiligingsupdate  
--------------------------------------------------------------
  
<span></span>
**Waarom zijn de updates alleen verkrijgbaar via het Microsoft Downloadcentrum** **en de** **Microsoft Dynamics** **CustomerSource- en Microsoft Dynamics** **PartnerSource-websites?**  
Microsoft geeft deze updates uit via het [Microsoft Downloadcentrum](http://go.microsoft.com/fwlink/?linkid=21129) zodat klanten hun systemen zo snel mogelijk kunnen bijwerken. Deze beveiligingsupdates zijn ook verkrijgbaar via de [Microsoft Dynamics CustomerSource](http://www.microsoft.com/dynamics/customer/access-customersource/default.aspx)- en [Microsoft Dynamics PartnerSource](https://mbs.microsoft.com/partnersource.aspx)-websites.
  
**Waar is de informatie over de bestandsgegevens?**  
Zie de referentietabellen in de sectie **Implementatie van de beveiligingsupdate** voor de details van de bestandsgegevens.
  
**Waarom** **worden** **meerdere updatepakketten vermeld voor Microsoft Dynamics AX** **2012Enterprise Portal?**  
De updates die nodig zijn om de beveiligingslekken in dit bulletin op te lossen, worden aangeboden in verschillende updatepakketten, zoals aangegeven in de tabel **Software waarin dit probleem optreedt** vanwege het in delen gesplitste servicemodel voor Microsoft Dynamics AX 2012 Enterprise Portal.
  
**Moet ik deze beveiligingsupdates in een bepaalde volgorde installeren?**  
Nee. Meerdere updates voor één versie van Microsoft Dynamics AX 2012 Enterprise Portal kunnen in willekeurige volgorde worden toegepast.
  
**Ik gebruik een oudere versie van de software die staat beschreven in dit beveiligingsbulletin. Wat moet ik doen?**  
De software waarin het probleem optreedt en die in dit beveiligingsbulletin wordt vermeld, is getest om te controleren of het probleem bij deze versies optreedt. Andere versies hebben het einde van hun ondersteuningscyclus bereikt. Ga naar de volgende [Microsoft Support Lifecycle](http://go.microsoft.com/fwlink/?linkid=21742)-website voor meer informatie over de levenscyclus van Windows-producten.
  
Klanten die met deze besturingssysteemversies werken, kunnen er het beste voor kiezen om binnenkort te migreren naar versies waarvoor wel ondersteuning wordt aangeboden om te voorkomen dat potentiële beveiligingslekken een probleem vormen. Zie [Selecteer een product voor lifecycle-informatie](http://go.microsoft.com/fwlink/?linkid=169555) om de ondersteuningscyclus voor uw softwareversie te bepalen. Zie [Service Pack Lifecycle Support Policy](http://go.microsoft.com/fwlink/?linkid=89213) voor meer informatie over de servicepacks voor deze softwareversies.
  
Klanten die aangepaste ondersteuning voor deze producten nodig hebben, dienen voor aangepaste ondersteuningsopties contact op te nemen met hun Microsoft-accountteamvertegenwoordiger, hun technische accountmanager of de aangewezen vertegenwoordiger van hun Microsoft-partner. Klanten zonder Alliance-, Premier- of Authorized-contract kunnen contact opnemen met het Microsoft-verkoopkantoor in hun land. Voor contactinformatie gaat u naar de website [Microsoft Worldwide](http://go.microsoft.com/fwlink/?linkid=33329) en selecteert u het land in de lijst Contact Information. Klik vervolgens op **Go** om een lijst met telefoonnummers weer te geven. Wanneer u belt, vraag dan naar de Premier Support-verkoopmanager. Zie de [Veelgestelde vragen over het Microsoft Support Lifecycle-beleid](http://go.microsoft.com/fwlink/?linkid=169557) voor meer informatie.
  
### **Informatie over het beveiligingslek**
  
Prioriteitsniveau en identificatie van het beveiligingslek  
----------------------------------------------------------
  
<span></span>
Bij de volgende prioriteitsniveaus is uitgegaan van de potentiële maximale uitwerking van het beveiligingslek. Raadpleeg binnen 30 dagen na het uitbrengen van dit beveiligingsbulletin de misbruikindex in de [samenvatting van de bulletins voor juni](http://technet.microsoft.com/security/bulletin/ms12-jun) voor informatie over de waarschijnlijkheid van misbruik van dit beveiligingslek in samenhang met het prioriteitsniveau en de maximale omvang van het lek. Zie voor meer informatie de [exploitatie-index van Microsoft](http://technet.microsoft.com/en-us/security/cc998259.aspx).
  
<table class="dataTable">
<caption>
Prioriteitsniveau van het beveiligingslek en maximale omvang van het beveiligingslek voor de software waarin dit probleem optreedt  
</caption>
<tr class="thead">
<th>
Software waarin dit probleem optreedt  
</th>
<th>
Beveiligingslek met betrekking tot XSS in Dynamics AX Enterprise Portal - CVE-2012-1857  
</th>
<th colspan="2">
Prioriteitsniveau  
</th>
</tr>
<tr>
<td style="border:1px solid black;">
Microsoft Dynamics AX 2012 Enterprise Portal
</td>
<td style="border:1px solid black;">
**Belangrijk**  
Misbruik van bevoegdheden
</td>
<td style="border:1px solid black;" colspan="2">
**Belangrijk**
</td>
</tr>
</table>
 

Beveiligingslek met betrekking tot XSS in Dynamics AX Enterprise Portal - CVE-2012-1857
---------------------------------------------------------------------------------------

<span></span>
Er bestaat een beveiligingslek met betrekking tot cross-site scripting in Microsoft Dynamics AX Enterprise Portal dat kan leiden tot vrijgeven van informatie of misbruik van bevoegdheden als een gebruiker op een speciaal vervaardigde URL met schadelijke JavaScript-elementen klikt. Door het beveiligingslek kan een aanvaller wanneer het schadelijke JavaScript naar de browser van de gebruiker worden weerkaatst, misbruik maken van de resulterende pagina om Microsoft Dynamics AX Enterprise Portal-opdrachten te geven in de context van de geverifieerde gebruiker op de Microsoft Dynamics AX Enterprise Portal-website waarop de aanval is gericht.

Zie [CVE-2012-1857](http://www.cve.mitre.org/cgi-bin/cvename.cgi?name=cve-2012-1857) als u dit beveiligingslek wilt weergeven als standaardvermelding in de lijst met veelvoorkomende beveiligingslekken en blootstellingen.

#### Beperkende factoren voor het beveiligingslek met betrekking tot XSS in Dynamics AX Enterprise Portal - CVE-2012-1857

Met beperkende factoren wordt verwezen naar een instelling, de algehele configuratie of algemene tips voor een standaardstatus waarmee de ernst van misbruik via een beveiligingslek kan worden verminderd. De volgende beperkende factoren kunnen in uw situatie van pas komen:

-   In het geval van een aanval vanaf het web kan de aanvaller beschikken over een website waarop zich een webpagina bevindt waarmee dit beveiligingslek wordt misbruikt. Daarnaast kunnen ook gemanipuleerde websites en websites waarop gegevens of advertenties staan of gegevens of advertenties kunnen worden ingevoerd, schadelijke inhoud bevatten die dit beveiligingslek kunnen misbruiken. Een aanvaller kan echter een gebruiker er niet toe dwingen om naar deze websites te gaan. De aanvaller zou gebruikers ertoe moeten overhalen de website te bezoeken door hen op een koppeling in een e-mailbericht of Instant Messenger-bericht te laten klikken waardoor zij naar de website van de aanvaller gaan. Daar worden de gebruikers vervolgens verleid om op een speciaal vervaardigde URL te klikken die wordt gebruikt om misbruik te maken van het beveiligingslek.
-   Gebruikers van Internet Explorer 8 en Internet Explorer 9 die naar een Microsoft Dynamics AX 2012 Enterprise Portal-website in de zone Internet bladeren lopen minder risico. Standaard wordt deze aanval in de zone Internet voorkomen door het XSS-filter in Internet Explorer 8 en Internet Explorer 9. Het XSS-filter in Internet Explorer 8 en Internet Explorer 9 is echter niet standaard ingeschakeld in de zone Lokaal Intranet.
-   Het beveiligingslek kan niet automatisch worden misbruikt via e-mail. Aanvallen lukken alleen als een gebruiker op een speciaal vervaardigde URL in een e-mailbericht klikt.

#### Tijdelijke oplossingen voor het beveiligingslek met betrekking tot XSS in Dynamics AX Enterprise Portal - CVE-2012-1857

Tijdelijke oplossingen zijn wijzigingen in een instelling of configuratie waardoor het beveiligingslek zelf niet wordt gedicht, maar waarmee aanvalsvectoren wel worden geblokkeerd voordat u de update uitvoert. Microsoft heeft de volgende methoden en statussen om het probleem te omzeilen getest om uit te zoeken of een tijdelijke oplossing functionaliteit vermindert:

-   **Het XSS-filter van Internet Explorer 8 en Internet Explorer 9 inschakelen in de beveiligingszone Lokaal Intranet**

    U kunt u beschermen tegen misbruik van dit beveiligingslek door de instellingen zodanig te wijzigen dat het XSS-filter in de beveiligingszone Lokaal Intranet wordt ingeschakeld. (Het XSS-filter is standaard ingeschakeld in de zone Internet.) Voer hiertoe de volgende stappen uit:

    1.  Klik in Internet Explorer 8 of Internet Explorer 9 op **Internet-opties** in het menu **Extra**.
    2.  Klik op het tabblad **Beveiliging**.
    3.  Klik op **Lokaal intranet** en klik op **Aangepast niveau**.
    4.  Klik onder **Instellingen**, in het gedeelte **Scripting**, onder **XSS-filter inschakelen** op **Inschakelen** en klik vervolgens op **OK**.
    5.  Klik tweemaal op **OK** om terug te gaan naar Internet Explorer.

    **Gevolgen van de tijdelijke oplossing.** Interne websites die voorheen niet werden gemarkeerd als XSS-risico's worden nu wel gemarkeerd.

    **De tijdelijke oplossing ongedaan maken.**

    Voer de volgende stappen uit als u deze tijdelijke oplossing ongedaan wilt maken:

    1.  Klik in Internet Explorer 8 of Internet Explorer 9 op **Internet-opties** in het menu **Extra**.
    2.  Klik op het tabblad **Beveiliging**.
    3.  Klik op **Lokaal intranet** en klik op **Aangepast niveau**.
    4.  Klik onder **Instellingen**, in het gedeelte **Scripting**, onder **XSS-filter inschakelen** op **Uitschakelen** en klik vervolgens op **OK**.
    5.  Klik tweemaal op **OK** om terug te gaan naar Internet Explorer.

#### Veelgestelde vragen over het beveiligingslek met betrekking tot XSS in Dynamics AX Enterprise Portal - CVE-2012-1857

**Wat is de omvang van het beveiligingslek?**
Dit is een beveiligingslek met betrekking tot cross-site scripting dat kan leiden tot misbruik van bevoegdheden of het vrijgeven van informatie.

**In welk onderdeel treedt het beveiligingslek op?**
Het Enterprise Portal-onderdeel van Microsoft Dynamics AX 2012 is getroffen.

**Waardoor wordt het beveiligingslek veroorzaakt?**
Het beveiligingslek wordt veroorzaakt wanneer in Microsoft Dynamics AX Enterprise Portal schadelijke JavaScript-onderdelen in een speciaal vervaardigde URL niet goed worden verwerkt, waardoor het script kan worden teruggestuurd naar de browser van de gebruiker.

**Wat is cross-site scripting?**
Cross-site scripting (XSS) is een beveiligingslek dat een aanvaller kan misbruiken om code te 'injecteren' tijdens een gebruikerssessie op een website. Het beveiligingslek kan webservers treffen die dynamisch HTML pagina's genereren. Als deze servers browserinvoer insluiten in de dynamische pagina's die ze naar de browser terugsturen, kunnen deze servers zodanig worden gemanipuleerd dat ze schadelijke inhoud in de dynamische pagina's opnemen, waardoor schadelijke scripts kunnen worden uitgevoerd. Dit probleem kan door webbrowsers in stand worden gehouden doordat in webbrowsers vertrouwde websites standaard worden weergegeven en cookies worden gebruikt om websites die regelmatig worden bezocht, sneller weer te geven. Bij een XXS-aanval wordt er geen inhoud op de website gewijzigd. In plaats daarvan wordt er nieuwe, schadelijke scriptcode ingevoerd die in de browser kan worden uitgevoerd in de context die heeft te maken met een betrouwbare server.

**Met welk doel kan een aanvaller het beveiligingslek misbruiken?**
Een aanvaller die misbruik weet te maken van dit beveiligingslek, kan inhoud lezen waarvoor de aanvaller geen bevoegdheden heeft, kan de identiteit van het slachtoffer gebruiken om namens het slachtoffer handelingen uit te voeren op de Microsoft Dynamics AX Enterprise Portal-website, zoals het wijzigen van bevoegdheden en het verwijderen van inhoud, en kan schadelijke inhoud injecteren in de browser van het slachtoffer.

**Hoe kan een aanvaller dit beveiligingslek misbruiken?**
Van dit beveiligingslek kan alleen misbruik worden gemaakt als een gebruiker op een speciaal vervaardigde URL klikt waardoor de gebruiker naar een getroffen Microsoft Dynamics AX Enterprise Portal-website gaat die het script vervolgens terugstuurt naar de browser van de gebruiker.

In het geval van een aanval via e-mail kan een aanvaller misbruik maken van het beveiligingslek door een e-mailbericht met de speciaal vervaardigde URL te verzenden naar de gebruiker van de Microsoft Dynamics AX Enterprise Portal-website waarop de aanval is gericht en door de gebruiker vervolgens over te halen op de speciaal vervaardigde URL te klikken.

In het geval van een aanval via het web moet een aanvaller een website hosten met een speciaal vervaardigde URL naar de getroffen Microsoft Dynamics AX Enterprise Portal-website die wordt gebruik om misbruik te maken van dit beveiligingslek. Daarnaast kunnen ook gemanipuleerde websites en websites waarop gegevens kunnen worden ingevoerd, schadelijke inhoud bevatten die dit beveiligingslek kunnen misbruiken. Een aanvaller kan een gebruiker er niet toe dwingen om naar de speciaal vervaardigde website te gaan. De aanvaller zou gebruikers ertoe moeten overhalen de website te bezoeken door hen op een koppeling in een e-mailbericht of Instant Messenger-bericht te laten klikken waardoor zij naar de website van de aanvaller gaan. Daar worden de gebruikers vervolgens verleid om op de speciaal vervaardigde URL te klikken.

**Voor welke systemen vormt dit beveiligingslek het grootste risico?**
Systemen waarop gebruikers verbinding maken met een Microsoft Dynamics AX 2012 Enterprise Portal-server, zoals werkstations of terminalservers, lopen het meeste risico.

**Wat is het XSS-filter van Internet Explorer 8 en Internet Explorer 9?**
Bij aanvallen met cross-site scripting wordt geprobeerd misbruik te maken van beveiligingslekken in de websites die u gebruikt. Aanvallen met cross-site scripting zijn een veelvoorkomende online bedreiging geworden. Daarom bevatten Internet Explorer 8 en Internet Explorer 9 een filter voor cross-site scripting dat deze soorten aanvallen kan detecteren en schadelijke scripts uitschakelt. Standaard is het XSS-filter ingeschakeld in Internet Explorer 8 en Internet Explorer 9 voor de zone Internet.

**Wat doet de update?**
De update lost het beveiligingslek op doordat de manier wordt verbeterd waarop Microsoft Dynamics AX 2012 Enterprise Portal gebruikersinvoer valideert en opschoont.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit betrouwbare bronnen informatie over dit beveiligingslek ontvangen.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft heeft geen informatie ontvangen die erop wees dat dit beveiligingslek was gebruikt om aanvallen uit te voeren op klanten op het moment dat dit beveiligingsbulletin oorspronkelijk werd uitgegeven.

### Informatie over de update

Hulpmiddelen en richtlijnen voor detecteren en implementeren
------------------------------------------------------------

<span></span>
**Beveiligingscentrum**

De software- en beveiligingsupdate beheren waarmee u de servers, desktops en mobiele systemen binnen uw organisatie kunt implementeren. Zie het [TechNet Update Management Center](http://go.microsoft.com/fwlink/?linkid=69903) voor meer informatie. Op de website [Microsoft TechNet Security](http://go.microsoft.com/fwlink/?linkid=21132) vindt u extra informatie over beveiliging in Microsoft-producten.

Deze beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129) en de [Microsoft Dynamics CustomerSource](http://www.microsoft.com/dynamics/customer/access-customersource/default.aspx)- en [Microsoft Dynamics PartnerSource](https://mbs.microsoft.com/partnersource.aspx)-websites. U vindt deze updates het snelst door een zoekactie uit te voeren met als trefwoord "beveiligingsupdate''.

Implementatie van de beveiligingsupdate
---------------------------------------

<span></span>
**Software waarin dit probleem optreedt**

Klik voor informatie over de specifieke beveiligingsupdate voor uw software waarin dit probleem optreedt op de desbetreffende koppeling:

#### Microsoft Dynamics AX 2012 Enterprise Portal

**Referentietabel**

In de volgende tabel vindt u informatie over de beveiligingsupdate voor deze software. Aanvullende informatie vindt u in de subsectie **Informatie over implementatie** van deze sectie.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Opgenomen in toekomstige service packs</strong></td>
<td style="border:1px solid black;">De update voor dit probleem wordt opgenomen in een toekomstig service pack of updatepakket.</td>
</tr>
<tr class="even">
<td style="border:1px solid black;"><strong>Implementatie</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Installeren zonder tussenkomst van de gebruiker</td>
<td style="border:1px solid black;">DynamicsAX2012-KB2706738.EXE /passive<br />
DynamicsAX2012-KB2710639.EXE /passive<br />
DynamicsAX2012-KB2711239.EXE /passive</td>
</tr>
<tr class="even">
<td style="border:1px solid black;">Installeren zonder opnieuw op te starten</td>
<td style="border:1px solid black;">DynamicsAX2012-KB2706738.EXE /norestart<br />
DynamicsAX2012-KB2710639.EXE /norestart<br />
DynamicsAX2012-KB2711239.EXE /norestart</td>
</tr>
<tr class="odd">
<td style="border:1px solid black;">Logboekbestand bijwerken</td>
<td style="border:1px solid black;">Niet van toepassing</td>
</tr>
<tr class="even">
<td style="border:1px solid black;">Meer informatie</td>
<td style="border:1px solid black;">Zie voor detectie en implementatie de subsectie <strong>Hulpmiddelen en richtlijnen voor detecteren en implementeren</strong>.</td>
</tr>
<tr class="odd">
<td style="border:1px solid black;"><strong>Opnieuw opstarten vereist</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Moet er opnieuw worden opgestart?</td>
<td style="border:1px solid black;">Nadat u deze update hebt geïnstalleerd, moet u de AOS-service (Application Object Server) opnieuw starten en de Enterprise Portal opnieuw implementeren. Mogelijk moet u ook het systeem opnieuw opstarten.<br />
<br />
In sommige gevallen hoeft u het systeem niet opnieuw op te starten nadat u de update hebt geïnstalleerd. Als de vereiste bestanden in gebruik zijn, moet u de computer voor deze update echter opnieuw opstarten. In dit geval verschijnt er een bericht dat aangeeft dat opnieuw opstarten noodzakelijk is.<br />
<br />
Om de kans dat het systeem opnieuw moet worden gestart te verkleinen, installeert u de beveiligingsupdate pas als u alle services waarin dit probleem optreedt hebt beëindigd en alle toepassingen die mogelijk gebruikmaken van bestanden waarin dit probleem optreedt hebt afgesloten. Zie <a href="http://support.microsoft.com/kb/887012">Microsoft Knowledge Base-artikel 887012</a> voor meer informatie over de redenen waarom u mogelijk wordt gevraagd de computer opnieuw op te starten.</td>
</tr>
<tr class="odd">
<td style="border:1px solid black;">HotPatching</td>
<td style="border:1px solid black;">Niet van toepassing</td>
</tr>
<tr class="even">
<td style="border:1px solid black;"><strong>Informatie over verwijderen</strong></td>
<td style="border:1px solid black;">Deze beveiligingsupdate kan niet worden verwijderd.</td>
</tr>
<tr class="odd">
<td style="border:1px solid black;"><strong>Bestandsgegevens</strong></td>
<td style="border:1px solid black;">Zie <a href="http://support.microsoft.com/kb/2706738">Microsoft Knowledge Base-artikel 2706738</a><br />
Zie <a href="http://support.microsoft.com/kb/2710639">Microsoft Knowledge Base-artikel 2710639</a><br />
Zie <a href="http://support.microsoft.com/kb/2711239">Microsoft Knowledge Base-artikel 2711239</a></td>
</tr>
<tr class="even">
<td style="border:1px solid black;"><strong>Verificatie van registersleutel</strong></td>
<td style="border:1px solid black;">Niet van toepassing</td>
</tr>
</tbody>
</table>
  
#### Informatie over implementatie
  
**De update installeren**
  
U kunt de update installeren vanaf de juiste downloadkoppeling in de sectie Software waarin dit probleem optreedt en software waarin dit probleem niet optreedt. Als u de toepassing hebt geïnstalleerd vanaf een serverlocatie, moet de serverbeheerder de serverlocatie in plaats daarvan bijwerken met de beheerdersupdate en die update implementeren op uw systeem. Raadpleeg voor meer informatie over beheerdersinstallatiepunten de informatie onder **Beheerdersinstallatiepunt voor Office** in de subsectie **Hulpmiddelen en richtlijnen voor detecteren en implementeren**.
  
Voor deze beveiligingsupdate moet Windows Installer 3.1 of later op het systeem zijn geïnstalleerd.
  
Als u versie 3.1 of hoger van Windows Installer wilt installeren, gaat u naar een van de volgende websites van Microsoft:
  
-   [Windows Installer 4.5 Redistributable voor Windows Server 2008, Windows Vista, Windows Server 2003 en Windows XP](http://www.microsoft.com/downloads/details.aspx?familyid=5a58b56f-60b6-4412-95b9-54d056d6f9f4&displaylang=en)  
-   [Windows Installer 3.1 Redistributable voor Windows Server 2003, Windows XP en Windows 2000](http://www.microsoft.com/downloads/details.aspx?familyid=889482fc-5f56-4a38-b838-de776fd4138c&displaylang=en)
  
Zie [Microsoft Knowledge Base-artikel 824684](http://support.microsoft.com/kb/824684) voor meer informatie over de terminologie die wordt gebruikt in dit bulletin, zoals hotfix.
  
Bij de installatie van deze beveiligingsupdate kunnen de volgende schakelopties worden gebruikt.
  
| Schakeloptie                    | Beschrijving                                                                                                                                             |  
|---------------------------------|----------------------------------------------------------------------------------------------------------------------------------------------------------|  
| **/?** of **/help**             | Geeft informatie over het gebruik van het dialoogvenster.                                                                                                |  
| **/passive**                    | Geeft de passieve modus aan. Hierbij is geen interactie van de gebruiker nodig. U ziet wel de voortgangsvensters maar kunt deze vensters niet annuleren. |  
| **/quiet**                      | Hiermee schakelt u de stille modus in of onderdrukt u vragen aan de gebruiker wanneer bestanden worden uitgepakt.                                        |  
| **/norestart**                  | Onderdrukt het opnieuw opstarten van het systeem als het systeem opnieuw moet worden opgestart voor de update.                                           |  
| **/forcerestart**               | Start het systeem automatisch opnieuw op nadat de update is geïnstalleerd, ongeacht of het systeem wel of niet voor de update moet worden opgestart.     |  
| **/extract**                    | De bestanden worden uitgepakt maar niet geïnstalleerd. U wordt gevraagd een doelmap op te geven.                                                         |  
| **/extract:&lt;pad&gt;**        | Hiermee wordt de installatieopdracht van de auteur genegeerd. Hiermee kunt u het pad en de naam voor het INF- of EXE-bestand van Setup opgeven.          |  
| **/lang:&lt;LCID&gt;**          | Legt het gebruik van een bepaalde taal dwingend op als die taal door het updatepakket wordt ondersteund.                                                 |  
| **/log:&lt;logboekbestand&gt;** | Schakelt tijdens de installatie van de update het vastleggen in het logboekbestand door zowel Vnox als Installer in.                                     |
  
**Opmerking** U kunt deze schakelopties combineren in één opdrachtregel. Met het oog op compatibiliteit met eerdere versies biedt deze beveiligingsupdate ook ondersteuning voor veel van de installatieschakelopties die worden gebruikt door de eerdere versie van het installatieprogramma. Zie [Microsoft Knowledge Base-artikel 262841](http://support.microsoft.com/kb/262841) voor meer informatie over de ondersteunde schakelopties voor de installatie.
  
**De update verwijderen**
  
Deze beveiligingsupdate kan niet worden verwijderd.
  
**Controleren of de update is toegepast**
  
-   **Microsoft Baseline Security Analyzer**
  
    Gebruik het hulpprogramma Microsoft Baseline Security Analyzer (MBSA) om te controleren of de beveiligingsupdate is toegepast op het systeem waarvoor het probleem geldt. Zie de sectie **Hulpmiddelen en richtlijnen voor detecteren en implementeren** eerder in dit bulletin voor meer informatie.
  
-   **Verificatie van bestandsversie**
  
    Omdat er verschillende versies zijn van Microsoft Windows, kunnen de volgende stappen voor uw computer enigszins afwijken. Als dit het geval is, raadpleeg dan de productdocumentatie om deze stappen uit te voeren.
  
    1.  Klik op **Start** en voer in het veld **Zoekopdracht starten** de naam van een updatebestand in.  
    2.  Wanneer het bestand onder **Programma's** wordt weergegeven, klikt u met de rechtermuisknop op de bestandsnaam en klikt u vervolgens op **Eigenschappen**.  
    3.  Vergelijk op het tabblad **Algemeen** de grootte van dit bestand met de bestandsgegevens uit de tabellen in het KB-artikel.  
    4.  U kunt ook op het tabblad **Details** klikken en daar de gegevens, zoals de bestandsversie en de wijzigingsdatum, vergelijken met de bestandsgegevens uit de tabellen in het KB-artikel.  
    5.  Ook kunt u op het tabblad **Vorige versies** klikken en daar de gegevens van de vorige versie van het bestand vergelijken met de gegevens van de nieuwe of bijgewerkte versie van het bestand.
  
### Overige informatie
  
#### Dankbetuiging
  
Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:
  
-   Finian Mackin voor het melden van het beveiligingslek met betrekking tot XSS in Dynamics AX Enterprise Portal - (CVE-2012-1857)
  
#### Microsoft Active Protections Program (MAPP)
  
Om de beveiliging voor klanten te verbeteren, verstrekt Microsoft bij elke maandelijkse uitgifte van beveiligingsupdates informatie over beveiligingslekken aan de grote producenten van beveiligingsprogramma's. Deze producenten kunnen dan die informatie over beveiligingslekken gebruiken om hun klanten een betere beveiliging te bieden door hun software of apparatuur aan te passen, zoals antivirusprogramma's, inbraakdetectiesystemen voor netwerken of inbraakpreventiesystemen voor hosts. Op de websites van de programmapartners (zie [Microsoft Active Protections Program (MAPP)-partners](http://go.microsoft.com/fwlink/?linkid=215201)) kunt u nagaan of de leveranciers van beveiligingsprogramma's hun producten steeds aanpassen.
  
#### Ondersteuning
  
**Hulp en ondersteuning voor deze beveiligingsupdate**
  
-   Hulp bij het installeren van updates: [Ondersteuning voor Microsoft Update](http://support.microsoft.com/ph/6527)  
-   Beveiligingsoplossingen voor IT-professionals: [Ondersteuning en probleemoplossing van TechNet Security](http://technet.microsoft.com/security/bb980617.aspx)  
-   Help uw computer met Windows te beschermen tegen virussen en schadelijke software: [Virus Solution and Security Center](http://support.microsoft.com/contactus/cu_sc_virsec_master)  
-   Lokale ondersteuning in uw land: [Internationale ondersteuning](http://support.microsoft.com/common/international.aspx)
  
#### Uitsluiting van aansprakelijkheid
  
De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voor zover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.
  
#### Revisies
  
-   V1.0 (12 juni 2012): Bulletin gepubliceerd.
  
*Built at 2014-04-18T01:50:00Z-07:00*
