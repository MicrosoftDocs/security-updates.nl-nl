---
TOCTitle: 'MS05-034'
Title: 'Microsoft-beveiligingsbulletin MS05-034 - Matig'
ms:assetid: 'ms05-034'
ms:contentKeyID: 61231449
ms:mtpsurl: 'https://technet.microsoft.com/nl-NL/library/ms05-034(v=Security.10)'
author: SharonSears
ms.author: SharonSears
---

Security Bulletin

Microsoft-beveiligingsbulletin MS05-034 - Matig
===============================================

Cumulatieve beveiligingsupdate voor ISA Server 2000 (899753)
------------------------------------------------------------

Gepubliceerd: dinsdag 14 juni 2005

**Gepubliceerd:** 14 juni 2005
**Versie:** 1.0

#### Samenvatting

**Doelgroep van dit document:** Klanten die Microsoft Internet Security and Acceleration (ISA) Server 2000 gebruiken

**Gevolgen van het beveiligingslek:** Vrijgeven van informatie

**Maximaal prioriteitsniveau:** Matig

**Aanbeveling:** Aan klanten wordt aanbevolen de beveiligingsupdate toe te passen.

**Vervanging van beveiligingsupdate:** Geen

**Voorbehoud:** Geen

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Microsoft Internet Security and Acceleration (ISA) Server 2000 Service Pack 2 – [De update downloaden](http://www.microsoft.com/downloads/details.aspx?familyid=e579813b-0372-45be-8070-3f4d7d4cb89c)

    **Opmerking** De volgende softwareprogramma's bevatten ISA Server 2000. Klanten die met deze programma's werken, moeten de beveiligingsupdate voor ISA Server 2000 installeren.

    -   Microsoft Small Business Server 2000
    -   Microsoft Small Business Server 2003 Premium Edition

**Software waarin het probleem niet optreedt:**

-   Microsoft Internet Security and Acceleration (ISA) Server 2004 Standard Edition
-   Microsoft Internet Security and Acceleration (ISA) Server 2004 Enterprise Edition

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update worden pas ontdekte beveiligingslekken opgelost. Elk beveiligingslek wordt afzonderlijk beschreven in de sectie “Informatie over de beveiligingslekken“ van dit bulletin.

Klanten wordt aangeraden de beveiligingsupdate toe te passen.

**Prioriteitsniveau en identificatie van beveiligingslek:**

| Identificatie van het beveiligingslek                                                                                                      | Gevolgen van het beveiligingslek                | ISA Server 2000 |
|--------------------------------------------------------------------------------------------------------------------------------------------|-------------------------------------------------|-----------------|
| Beveiligingslek met betrekking tot de HTTP-inhoudskop - [CAN-2005-1215](http://www.cve.mitre.org/cgi-bin/cvename.cgi?name=can-2005-1215)   | Misbruik van bevoegdheden, cache verontreinigen | Matig           |
| Beveiligingslek in het voorgedefinieerde NetBIOS-filter - [CAN-2005-1216](http://www.cve.mitre.org/cgi-bin/cvename.cgi?name=can-2005-1216) | Misbruik van bevoegdheden                       | Matig           |
| Beveiligingslek met betrekking tot basisverificatie - [CAN-2005-1217](http://www.cve.mitre.org/cgi-bin/cvename.cgi?name=can-2005-1217)     | Vrijgeven van informatie                        | Matig           |
| **Prioriteitsniveau van alle beveiligingslekken samen**                                                                                    |                                                 | **Matig**       |

Deze [beoordeling](http://go.microsoft.com/fwlink/?linkid=21140) is gebaseerd op de typen systemen waarvoor het beveiligingslek geldt, de meestgebruikte implementaties van deze systemen en de gevolgen die misbruik van dit lek kan hebben op de systemen.

Veelgestelde vragen met betrekking tot deze beveiligingsupdate
--------------------------------------------------------------

<span></span>
**Op welke manier verhelpt deze update een aantal gerapporteerde beveiligingslekken?**
Deze update biedt hulp bij diverse beveiligingslekken omdat een aantal wijzigingen dat nodig is om de gesignaleerde problemen op te lossen, in de bijbehorende bestanden is opgenomen. Klanten hoeven op deze manier niet allerlei gelijkaardige updates te installeren, maar kunnen volstaan met deze ene update.

**Kan ik Microsoft Baseline Security Analyzer (MBSA) gebruiken om te bepalen of deze update is vereist?**
Nee. MBSA ondersteunt ISA Server niet en detecteert daarom niet of voor dit programma een update nodig is. Microsoft heeft een versie ontwikkeld van het hulpprogramma [Enterprise Update Scanning Tool](http://support.microsoft.com/kb/xxxxxx) (EST - onderzoekprogramma voor updates voor ondernemingen) waarmee klanten kunnen bepalen of deze beveiligingsupdate nodig is.
Zie [Microsoft Knowledge Base-artikel 306460](http://support.microsoft.com/kb/306460) voor meer informatie over de programma's die MBSA momenteel niet detecteert. Meer informatie over MBSA vindt u op de [MBSA-website](http://go.microsoft.com/fwlink/?linkid=21134).

**Wat is het Enterprise Update Scanning Tool (EST)?**
Omdat wij voortdurend detectieprogramma's beschikbaar stellen voor de beveiligingsupdates die in onze bulletins zijn opgenomen, bieden wij een zelfstandig detectieprogramma aan als de Microsoft Baseline Security Analyzer (MBSA) en de Office Detection Tool (ODT) niet kunnen bepalen of er een update vereist is voor een MSRC-releasecyclus. Dit zelfstandige programma heet de Enterprise Update Scanning Tool (EST) en is bedoeld voor administrators in bedrijven. Als een versie van de Enterprise Update Scanning Tool (EST) voor een bepaald bulletin wordt gemaakt, kunnen klanten het programma uitvoeren vanaf een opdrachtregelinterface en de resultaten met behulp van een XML-uitvoerbestand bekijken. Er wordt [gedetailleerde documentatie](http://support.microsoft.com/kb/894193) bij het programma geleverd, zodat klanten optimaal van het programma gebruik kunnen maken. Er is ook versie van het programma die SMS-beheerders een geïntegreerde ervaring biedt.

**Kan ik een versie van de Enterprise Update Scanning Tool (EST) gebruiken om te bepalen of deze update vereist is?**
Ja. Er is een versie van het onderzoekprogramma voor updates voor ondernemingen ontwikkeld waarmee u kunt bepalen of u deze update moet toepassen. Ga naar de volgende [Microsoft-website](http://support.microsoft.com/kb/894193) voor meer informatie over de versie van het onderzoekprogramma voor updates voor ondernemingen die deze maand is gepubliceerd. Ga naar de volgende [Microsoft-website](http://support.microsoft.com/kb/894192) voor meer informatie over het implementeren van de versie van het onderzoekprogramma voor updates voor ondernemingen die deze maand is gepubliceerd. Er is ook een versie van dit hulpprogramma beschikbaar die SMS-klanten vanaf de volgende [Microsoft-website](http://support.microsoft.com/kb/894154) kunnen downloaden. Dit programma is voor SMS-klanten ook beschikbaar via de [SMS-website](http://go.microsoft.com/fwlink/?linkid=21158).

**Kan ik Systems Management Server (SMS) gebruiken om te bepalen of deze update is vereist?**
Ja. Met SMS kunt u deze beveiligingsupdate detecteren en implementeren. SMS gebruikt MBSA om te detecteren. Daarom heeft SMS met betrekking tot de programma's die niet door MBSA worden gedetecteerd, dezelfde beperking die eerder in dit bulletin is vermeld.
Voor SMS-klanten is er op de volgende [Microsoft-website](http://support.microsoft.com/kb/894194) een versie van het hulpprogramma beschikbaar dat een geïntegreerde ervaring biedt voor SMS-beheerders.

Het hulpprogramma Security Update Inventory Tool is vereist voor het zoeken naar Microsoft Windows en andere Microsoft-producten waarin dit probleem optreedt. Raadpleeg het [Microsoft Knowledge Base-artikel 306460](http://support.microsoft.com/kb/306460) voor meer informatie over de beperkingen van het hulpprogramma Security Update Inventory Tool.

Ga naar de [SMS-website](http://go.microsoft.com/fwlink/?linkid=21158) voor extra informatie over SMS.

U kunt deze update implementeren met de functie [Software inventariseren en distribueren](http://go.microsoft.com/fwlink/?linkid=33333) van SMS.

Informatie over de beveiligingslekken
-------------------------------------

<span></span>
#### Beveiligingslek met betrekking tot de HTTP-inhoudskop - CAN-2005-1215:

Er is een beveiligingslek in ISA Server 2000 aanwezig door de manier waarop verkeerd geformuleerde HTTP-aanvragen worden verwerkt. Een aanvaller kan het beveiligingslek misbruiken door een schadelijke HTTP-aanvraag te maken, waardoor de aanvaller de cache van de getroffen ISA-server kan verontreinigen. Hierdoor kunnen aanvallers de beperkingen op de inhoud negeren en hebben zij toegang tot inhoud waar zij normaal gesproken geen toegang tot zouden hebben. Ook kunnen zij gebruikers naar ongewilde inhoud leiden. Daarnaast kan een aanvaller dit beveiligingslek ook gebruiken bij een beveiligingslek in de cross-site scripting en zo gevoelige gegevens zoals aanmeldingsgegevens bemachtigen.

#### Beperkende factoren voor het beveiligingslek in de HTTP-inhoudskop - CAN-2005-1215:

-   Een aanvaller kan alleen de cache verontreinigen met bestaande inhoud van het IP-adres of de domeinnaam van de betrokken server.
-   Vanwege de manier waarop het opslaan in de cache werkt, moet de aanvaller een schadelijke aanvraag indienen voordat er via een andere methode (hetzij door een gebruiker, hetzij automatisch) een geldige versie van de pagina in de cache wordt opgeslagen.
-   ISA-servers die zijn geconfigureerd in de firewall-modus, zijn niet kwetsbaar voor dit probleem.
-   Bij normaal gebruik van Internet Explorer worden er geen verkeerd geformuleerde HTTP-aanvragen verstuurd.

#### Tijdelijke oplossingen voor het beveiligingslek in de HTTP-inhoudskop - CAN-2005-1215:

We hebben nog geen oplossingen voor dit beveiligingslek.

#### Veelgestelde vragen over het beveiligingslek in de HTTP-inhoudskop - CAN-2005-1215:

**Wat is de omvang van het probleem?**
Dit beveiligingslek heeft betrekking op het verontreinigen van de cache. Aanvallers die misbruik kunnen maken van dit beveiligingslek, kunnen de beperkingen op de inhoud negeren en toegang krijgen tot inhoud waar zij normaal gesproken geen toegang tot zouden hebben. Ook kunnen zij gebruikers naar ongewilde inhoud leiden. Daarnaast kan een aanvaller dit beveiligingslek ook gebruiken bij een beveiligingslek in de cross-site scripting en zo gevoelige gegevens zoals aanmeldingsgegevens bemachtigen.

**Waardoor wordt het beveiligingslek veroorzaakt?**
Het proces dat door ISA Server wordt gebruikt voor het afhandelen van meerdere HTTP-headers van de inhoudslengte.

**Met welk doel kan een aanvaller het beveiligingslek misbruiken?**
Een aanvaller die van dit beveiligingslek misbruik weet te maken, kan de ISA-cache verontreinigen of het beleid ten aanzien van beperkingen op inhoud omzeilen.

**Wie kan dit beveiligingslek misbruiken?**
Om misbruik van dit beveiligingslek te kunnen maken moet een aanvaller een verkeerd geformuleerd HTTP-aanvraagpakket kunnen sturen naar een ISA-server die is geconfigureerd voor het publiceren van een webserver of proxy-webinhoud. De bron van de aanval is bepalend voor de omvang van de getroffen clients. Bij het publiceren op het web zouden clients die proberen de inhoud van de gepubliceerde website te openen, naar onverwachte inhoud kunnen worden geleid. Bij het configureren van de webcache zouden clients kunnen worden geleid naar onverwachte inhoud van externe webinhoud die in de cache is opgeslagen.

**Wat is ISA Server 2000?**
ISA Server 2000 biedt een firewall voor bedrijven en een zeer snelle webcache. De firewall beveiligt het netwerk door te bepalen welke bronnen er via de firewall kunnen worden benaderd en onder welke voorwaarden. De prestaties van het netwerk worden beter doordat in de webcache vaak bezochte webinhoud lokaal wordt opgeslagen. ISA Server kan in drie modi worden geïnstalleerd: de firewallmodus, de cachemodus of de geïntegreerde modus. In de firewallmodus kan een beheerder de netwerkcommunicatie beveiligen door regels in te stellen waarmee de communicatie tussen het bedrijfsnetwerk en internet wordt gecontroleerd. In de cachemodus is het netwerk sneller doordat de webpagina's die vaak worden bezocht, op de server zelf worden opgeslagen. In de geïntegreerde modus kunnen alle functies van de andere twee modi worden gebruikt.

**Hoe kan een aanvaller dit beveiligingslek misbruiken?**
Een aanvaller kan het beveiligingslek misbruiken door een speciaal ontworpen HTTP-aanvraagpakket te maken en dat te verzenden naar een systeem waarop dit probleem optreedt.

**Voor welke systemen vormt dit beveiligingslek het grootste risico?**
ISA-servers die zijn ingesteld voor het opslaan van webaanvragen in de cache of voor het publiceren van webservers.

**Wat doet de update?**
Met de update herstelt u het beveiligingslek door de manier te veranderen waarop ISA Server HTTP-aanvragen verwerkt die headers van de inhoudslengte bevatten.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Ja. Dit beveiligingslek is openbaar gemaakt. Aan dit beveiligingslek is nog geen nummer toegewezen. Dit type beveiligingslek wordt door een grotere beveiligingscommunity ook wel 'HTTP Smuggling' genoemd.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft heeft wel voorbeelden van gepubliceerde conceptcode gezien als bewijs maar beschikte niet over informatie dat dit beveiligingslek werd gebruikt voor aanvallen op klanten op het moment dat dit beveiligingsbulletin oorspronkelijk werd uitgegeven.

#### Beveiligingslek in het voorgedefinieerde NetBIOS-filter - CAN-2005-1216:

In ISA Server 2000 komt een beveiligingslek voor waardoor misbruik van bevoegdheden kan worden gemaakt. Een aanvaller kan hierdoor een NetBIOS-verbinding met een ISA-server maken door het voorgedefinieerde NetBIOS-pakketfilter (alle) te gebruiken. De aanvaller heeft alleen toegang tot services die het NetBIOS-protocol gebruiken dat op de getroffen ISA-server wordt uitgevoerd.

#### Beperkende factoren voor het beveiligingslek in het voorgedefinieerde NetBIOS-filter - CAN-2005-1216:

Een ISA-beheerder moet het voorgedefinieerde NetBIOS-pakketfilter (alle) inschakelen om toegang tot lokale services die het NetBIOS-protocol gebruiken, mogelijk te maken.

#### Tijdelijke oplossingen voor het beveiligingslek in het voorgedefinieerde NetBIOS-filter - CAN-2005-1216:

We hebben nog geen oplossingen voor dit beveiligingslek.

#### Veelgestelde vragen over het beveiligingslek in het voorgedefinieerde NetBIOS-filter - CAN-2005-1216:

**Wat is de omvang van het probleem?**
Dit beveiligingslek heeft betrekking op misbruik van bevoegdheden. Een aanvaller die misbruik weet te maken van dit beveiligingslek, kan met behulp van het NetBIOS-protocol op de betrokken ISA-server verbinding maken met services.

**Waardoor wordt het beveiligingslek veroorzaakt?**
Het proces dat door ISA Server wordt gebruikt voor het valideren van NetBIOS-verbindingen via het voorgedefinieerde NetBIOS-pakketfilter (alle).

**Wat is NetBIOS?**
NetBIOS is een reeks netwerkservices voor computernetwerkgebruik. NetBIOS kan worden geïmplementeerd boven op een aantal andere netwerkprotocollen, zoals TCP/IP.

**Met welk doel kan een aanvaller het beveiligingslek misbruiken?**
Een aanvaller die misbruik weet te maken van dit beveiligingslek, kan verbinding maken met services op de ISA-server waar het NetBIOS-protocol wordt gebruikt. Deze pogingen worden echter gecontroleerd door de beveiligingscontroles van de respectieve services.

**Wie kan dit beveiligingslek misbruiken?**
In ISA Server 2000 kan iedere anonieme gebruiker die een NetBIOS-verbinding met de getroffen ISA-server tot stand kan brengen, dit beveiligingslek misbruiken.

**Wat is ISA Server 2000?**
ISA Server 2000 biedt een firewall voor bedrijven en een zeer snelle webcache. De firewall beveiligt het netwerk door te bepalen welke bronnen er via de firewall kunnen worden benaderd en onder welke voorwaarden. De prestaties van het netwerk worden beter doordat in de webcache vaak bezochte webinhoud lokaal wordt opgeslagen.

**Hoe kan een aanvaller dit beveiligingslek misbruiken?**
Een aanvaller kan het beveiligingslek misbruiken door een NetBIOS-verbinding te maken met een ISA-server waarop het voorgedefinieerde NetBIOS-pakketfilter (alle) wordt gebruikt. De aanvaller heeft alleen toegang tot services door het NetBIOS-protocol te gebruiken dat op de getroffen ISA-server wordt uitgevoerd.

**Voor welke systemen vormt dit beveiligingslek het grootste risico?**
ISA-servers die zijn ingesteld om inkomend NetBIOS-verkeer toe te laten door het voorgedefinieerde NetBIOS-pakketfilter (alle) te gebruiken, zijn vooral kwetsbaar voor dit beveiligingslek.

**Wat doet de update?**
De update biedt een oplossing voor het beveiligingslek door het proces te wijzigen waarmee NetBIOS-verbindingen via het voorgedefinieerde NetBIOS-pakketfilter (alle) door ISA Server worden gevalideerd.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

#### Beveiligingslek met betrekking tot basisverificatie - CAN-2005-1217:

Op de ISA Server 2000 komt een beveiligingslek voor waardoor informatie naar buiten kan worden gebracht. Hierdoor kan een aanvaller die hier misbruik van maakt, gevoelige informatie onderscheppen door tijdens de verificatie het HTTP-verkeer tussen een client en de ISA-server in de gaten te houden. Bij het publiceren op het web waarbij de basisverificatie is ingeschakeld op de listener voor inkomende webaanvragen. Dit probleem is oorspronkelijk besproken in [Microsoft Knowledge Base-artikel 821724](http://support.microsoft.com/kb/821724) en is opgelost in [MS04-039](http://technet.microsoft.com/security/bulletin/ms04-039).

#### Beperkende factoren voor het beveiligingslek met betrekking tot basisverificatie - CAN-2005-1217:

Een ISA-beheerder moet eerst een website waarvoor een basisverificatie met SSL nodig is en waarmee HTTP- of HTTPS-verbindingen kunnen worden gemaakt, publiceren en configureren.

#### Tijdelijke oplossingen voor het beveiligingslek met betrekking tot basisverificatie - CAN-2005-1217:

We hebben nog geen oplossingen voor dit beveiligingslek.

#### Veelgestelde vragen over het beveiligingslek met betrekking tot de basisverificatie - CAN-2005-1217:

**Wat is de omvang van het probleem?**
Dit is een beveiligingslek met betrekking tot het vrijgeven van informatie. Basisreferenties kunnen via een HTTP-verbinding worden verzonden, zelfs als de regel voor webpublicatie die de aanvraag verwerkt, zo is geconfigureerd dat SSL moet worden gebruikt. Dit kan een beveiligingsprobleem zijn, omdat de basisreferenties met Base64 zijn gecodeerd. Als er basisreferenties via een HTTP-verbinding worden verzonden, kunnen deze als gewone tekst worden gelezen, wat dus betekent dat de referenties zijn gedecodeerd. Dit beveiligingslek kan er niet toe leiden dat een aanvaller rechtstreeks code uitvoert of zich machtigingen toekent, maar wel dat de aanvaller bruikbare informatie kan achterhalen waarmee het systeem waarvoor dit probleem geldt, verder kan worden misbruikt of inhoud kan benaderen waarvoor verificatie nodig is.

**Waardoor wordt het beveiligingslek veroorzaakt?**
ISA Server 2000 kan het versturen van basisverificatie via een onveilige sessie toestaan als een website is ingesteld voor het accepteren van HTTP- en HTTPS-verbindingen.

**Met welk doel kan een aanvaller het beveiligingslek misbruiken?**
Een aanvaller die misbruik weet te maken van dit beveiligingslek, kan gevoelige informatie zoals aanmeldingsgegevens onderscheppen.

**Wie kan dit beveiligingslek misbruiken?**
Dit beveiligingslek in ISA Server 2000 kan door iedere anonieme gebruiker worden misbruikt die netwerkverkeer tussen een verificatieclient en een ISA-server die is ingesteld voor het publiceren van een website waarvoor een basisverificatie nodig is, kan controleren.

**Wat is ISA Server 2000?**
ISA Server 2000 biedt een firewall voor bedrijven en een zeer snelle webcache. De firewall beveiligt het netwerk door te bepalen welke bronnen er via de firewall kunnen worden benaderd en onder welke voorwaarden.

**Hoe kan een aanvaller dit beveiligingslek misbruiken?**
Een aanvaller kan het beveiligingslek misbruiken door het HTTP-verkeer naar de ISA-server te controleren. Dit beveiligingslek kan er niet toe leiden dat een aanvaller rechtstreeks code uitvoert of zich machtigingen toekent, maar wel dat de aanvaller bruikbare informatie kan achterhalen waarmee het systeem waarvoor dit probleem geldt, verder kan worden misbruikt of inhoud kan benaderen waarvoor verificatie nodig is.

**Voor welke systemen vormt dit beveiligingslek het grootste risico?**
Vooral kwetsbaar zijn de ISA-servers die zijn ingesteld voor het publiceren van een website waarvoor basisverificatie met SSL nodig is, en die kunnen worden benaderd door HTTP of HTTPS.

**Wat doet de update?**
Met de update herstelt u het beveiligingslek door de wijze aan te passen waarop ISA Server 2000 de basisverificatie verwerkt wanneer deze wordt gebruikt bij een site waarvoor SSL nodig is en die kan worden benaderd door HTTP of HTTPS.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

Informatie over de beveiligingsupdate
-------------------------------------

<span></span>
**Software waarin dit probleem optreedt:**

Klik voor informatie over de specifieke beveiligingsupdate voor uw betrokken software op de desbetreffende koppeling:

#### ISA Server 2000 Service Pack 2, Small Business Server 2000, Small Business Server 2000 Service Pack 1, Small Business Server 2003

**Voorwaarden**
Voor deze beveiligingsupdate is ISA Server 2000 Service Pack 2 (SP2) nodig.

**Opgenomen in toekomstige service packs:**
De update voor dit probleem wordt waarschijnlijk opgenomen in een toekomstig Service Pack.

**Informatie over de installatie**

Bij de installatie van deze beveiligingsupdate kunnen de volgende schakelopties worden gebruikt:

**/help                 **Hiermee worden de schakelopties weergegeven.

**Installatiemodi**

**/quiet  **            **  **Stille modus (geen gebruikersinteractie of weergave)

**/passive**            Installatie zonder toezicht (alleen de voortgangsbalk).

**      /uninstall**          Hiermee wordt het pakket verwijderd

**Opties voor opnieuw opstarten**

**/norestart**          Computer niet opnieuw opstarten als installatie is voltooid

**/forcerestart**     Computer opnieuw opstarten als installatie is voltooid.

**Speciale opties**

**/l**                        Hiermee krijgt u een lijst met de geïnstalleerde hotfixes of updates voor Windows

**/o**                       OEM-bestanden overschrijven zonder te vragen

**/n**                       Geen back-up maken van bestanden die nodig zijn voor het verwijderen van de installatie.

**/f**                        Andere programma's gedwongen sluiten wanneer de computer wordt afgesloten

**/integrate:path**  Integreert de update in de Windows-bronbestanden die zich bevinden op het opgegeven pad

**/extract**             Bestanden worden uitgepakt zonder Setup te starten

**Opmerking** U kunt deze schakelopties combineren in één opdrachtregel. Met het oog op compatibiliteit met eerdere versies biedt deze beveiligingsupdate ook ondersteuning voor de installatieschakelopties die worden gebruikt door de eerdere versie van het installatieprogramma. Zie [Microsoft Knowledge Base-artikel 262841](http://support.microsoft.com/kb/262841) voor meer informatie over de ondersteunde schakelopties voor de installatie. Meer informatie over het installatieprogramma Update.exe vindt u op de [website van Microsoft TechNet](http://go.microsoft.com/fwlink/?linkid=38951).

**Informatie over implementatie**

Als u de beveiligingsupdate voor ISA Server 2000 wilt installeren, typt u het volgende achter de opdrachtprompt:

**ISA2000-KB899753-X86-ENU.exe**

**Opnieuw opstarten vereist**

Opnieuw opstarten van het systeem is niet vereist. Het installatieprogramma stopt de benodigde services, waarna de update wordt geïmplementeerd en de services opnieuw worden gestart. Als de benodigde services echter niet kunnen worden gestopt of als vereiste bestanden in gebruik zijn, moet het systeem opnieuw worden gestart. In dit geval verschijnt er een bericht dat aangeeft dat opnieuw opstarten noodzakelijk is.

**Informatie over verwijderen**

U kunt deze update verwijderen met het onderdeel Software in het Configuratiescherm. Selecteer Beveiligingsupdate voor Microsoft ISA Server 2000 (899753) en klik op Toevoegen/Verwijderen.

Systeembeheerders kunnen deze beveiligingsupdate ook verwijderen met het hulpprogramma Spuninst.exe. Het hulpprogramma Spuninst.exe staat in de map %Windir%\\$NTUninstallKB899753$\\Spuninst. Bij Spuninst.exe kunt u de volgende schakelopties voor de installatie gebruiken:

**/help                 **Hiermee worden de schakelopties weergegeven.

**Installatiemodi**

**/quiet  **            **  **Stille modus (geen gebruikersinteractie of weergave)

**/passive**            Installatie zonder toezicht (alleen de voortgangsbalk).

**Opties voor opnieuw opstarten**

**/norestart**          Computer niet opnieuw opstarten als installatie is voltooid.

**/forcerestart**     Computer opnieuw opstarten als installatie is voltooid.

**Speciale opties**

**/f**                        Andere programma's gedwongen sluiten wanneer de computer wordt afgesloten

**Bestandsgegevens**

De Engelstalige versie van deze beveiligingsupdate moet de bestandskenmerken hebben die worden weergegeven in de volgende tabel. De datums en tijden voor deze bestanden worden weergegeven in UTC-notatie (Coordinated Universal Time). Wanneer u de bestandsinformatie weergeeft, wordt deze naar lokale tijd geconverteerd. Als u het verschil tussen UTC en lokale tijd wilt bepalen, gebruikt u het tabblad **Tijdzone** van de optie Datum en tijd in het Configuratiescherm.

ISA Server 2000 Service Pack 2, Small Business Server 2000, Small Business Server 2000 Service Pack 1, Small Business Server 2003:

| Bestandsnaam | Versie       | Datum       | Tijd  | Grootte |
|--------------|--------------|-------------|-------|---------|
| Mspadmin.exe | 3.0.1200.430 | 23 mei 2005 | 20:23 | 185.336 |
| W3proxy.exe  | 3.0.1200.430 | 23 mei 2005 | 20:23 | 402.424 |
| Wspsrv.exe   | 3.0.1200.430 | 23 mei 2005 | 20:23 | 307.192 |

**De installatie van de update verifiëren**

-   **Verificatie van bestandsversie**

    **Opmerking** Aangezien er verschillende versies zijn van Microsoft Windows, kunnen de volgende stappen op uw computer afwijken. Als dit het geval is, raadpleegt u de productdocumentatie om deze stappen uit te voeren.

    1.  Klik op **Start** en klik vervolgens op **Zoeken**.
    2.  Klik in het venster **Zoekresultaten** op **Alle bestanden en mappen** onder **Zoekassistent**.
    3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
    4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik vervolgens op **Eigenschappen**.

        **Opmerking** Afhankelijk van de versie van het geïnstalleerde besturingssysteem of de geïnstalleerde programma's zijn sommige bestanden in de bestandsinformatietabel mogelijk niet geïnstalleerd.

    5.  Bepaal op het tabblad **Versie** de versie van het bestand dat op uw computer is geïnstalleerd door de versie te vergelijken met de versie in de betreffende bestandsinformatietabel.

        **Opmerking** Andere kenmerken dan de bestandsversie kunnen veranderen tijdens de installatie. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is geïnstalleerd. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

-   **Verificatie van registersleutel**

    Aan de hand van de volgende registersleutels kunt u ook controleren welke bestanden met deze beveiligingsupdate zijn geïnstalleerd.

    HKEY\_LOCAL\_MACHINE\\SOFTWARE\\Microsoft\\Fpc\\Hotfixes\\SP1\\430

-   **U kunt aan de hand van de volgende stappen controleren of de beveiligingsupdate is geïnstalleerd:**
    1.  Klik achtereenvolgens op **Start**, **Instellingen** en **Configuratiescherm**.
    2.  Dubbelklik op **Software**.
    3.  Als Beveiligingsupdate voor Microsoft ISA Server 2000 (KB 899753) in de lijst staat, is de beveiligingsupdate geïnstalleerd.

### Overige informatie

**Dankbetuiging**

Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:

-   Steve Orrin van [Watchfire](http://www.watchfire.com) voor het melden van het beveiligingslek met betrekking tot HTTP-inhoudskoppen (CAN-2005-1215).
-   Han Valk voor het melden van het beveiligingslek in de basisverificatie (CAN-2005-1217).

**Verkrijgen van andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatformen zijn verkrijgbaar op de website [Windows Update](http://go.microsoft.com/fwlink/?linkid=21130).

**Ondersteuning:**

-   Technische ondersteuning van [Microsoft Product Support Services](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsbronnen:**

-   De website [Microsoft TechNet Security](http://go.microsoft.com/fwlink/?linkid=21132) bevat extra informatie over beveiliging in Microsoft-producten.
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   Windows Update-catalogus: Zie [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.
-   [Office Update](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, alsmede voor desktopsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheer van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook [Software Updates Service Feature Pack](http://go.microsoft.com/fwlink/?linkid=33340) gebruiken voor het implementeren van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer, Microsoft Office Detection Tool en de Enterprise Update Scanning Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet opgemerkt door deze hulpprogramma's. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates de Elevated Rights Deployment Tool gebruiken (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

-   V1.0 (14 juni 2005): Bulletin gepubliceerd

*Built at 2014-04-18T01:50:00Z-07:00*
