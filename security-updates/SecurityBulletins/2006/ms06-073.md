---
TOCTitle: 'MS06-073'
Title: 'Microsoft-beveiligingsbulletin MS06-073 - Kritiek'
ms:assetid: 'ms06-073'
ms:contentKeyID: 61231544
ms:mtpsurl: 'https://technet.microsoft.com/nl-NL/library/ms06-073(v=Security.10)'
---

Security Bulletin

Microsoft-beveiligingsbulletin MS06-073 - Kritiek
=================================================

Door een beveiligingslek in Visual Studio 2005 kan programmacode vanaf een externe locatie worden uitgevoerd
------------------------------------------------------------------------------------------------------------

Gepubliceerd: dinsdag 12 december 2006

**Versie:** 1.0

#### Samenvatting

**Voor wie is dit document bedoeld:** Klanten die Microsoft Visual Studio 2005 gebruiken

**Gevolgen van het beveiligingslek:** Uitvoering van externe code mogelijk

**Maximaal prioriteitsniveau:** Kritiek

**Aanbeveling:** Klanten moeten de update onmiddellijk toepassen.

**Vervanging van beveiligingsupdate:** Geen

**Voorbehoud:** In [Microsoft Knowledge Base-artikel 925674](http://support.microsoft.com/kb/925674) worden de bekende problemen beschreven die klanten kunnen ondervinden bij installatie van deze beveiligingsupdate. In het artikel worden ook de aanbevolen oplossingen voor deze problemen toegelicht. Zie [Microsoft Knowledge Base-artikel 925674](http://support.microsoft.com/kb/925674) voor meer informatie.

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Microsoft Visual Studio 2005 — [De update downloaden](http://www.microsoft.com/downloads/details.aspx?familyid=c2682c53-8e9a-4c7d-b782-be78512dcbfa)

**Software waarin het probleem niet optreedt:**

-   Microsoft Visual Studio 6.0 Service Pack 6
-   Microsoft Visual Studio .NET 2002 Service Pack 1
-   Microsoft Visual Studio .NET 2003 Service Pack 1

**Opmerking** Niet alle versies van Visual Studio 2005 bevatten het getroffen bestand. Als het bestand wmiscriptutils.dll niet op uw computer staat, hebt u geen last van dit beveiligingslek. Dit bestand komt niet voor in Microsoft Visual Studio Express 2005.

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update wordt een openbaar gemaakt beveiligingslek opgelost. Het beveiligingslek wordt beschreven in de sectie 'Informatie over de beveiligingslekken' van dit bulletin.

Een aanvaller die misbruik weet te maken van dit beveiligingslek, kan volledige controle krijgen over een systeem waarin dit probleem optreedt. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken.

Als een gebruiker met beheerdersrechten is aangemeld, kan een aanvaller die misbruik weet te maken van dit beveiligingslek volledige controle krijgen over een systeem waarin dit probleem optreedt. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken. Gebruikers met accounts waarvoor minder gebruikersrechten op het systeem zijn ingesteld, lopen minder risico dan gebruikers die met beheerdersrechten werken.

Klanten wordt aangeraden de update onmiddellijk toe te passen.

**Prioriteitsniveau en identificatie van beveiligingslek:**

 
<table style="border:1px solid black;">
<thead>
<tr class="header">
<th style="border:1px solid black;" >Identificatie van het beveiligingslek</th>
<th style="border:1px solid black;" >Gevolgen van het beveiligingslek</th>
<th style="border:1px solid black;" >Visual Studio 2005</th>
</tr>
</thead>
<tbody>
<tr class="odd">
<td style="border:1px solid black;">Beveiligingslek in WMI Object Broker - <a href="http://www.cve.mitre.org/cgi-bin/cvename.cgi?name=cve-2006-4704">CVE-2006-4704</a></td>
<td style="border:1px solid black;">Uitvoering van externe code mogelijk<br />
</td>
<td style="border:1px solid black;">Kritiek</td>
</tr>
</tbody>
</table>
  
**Opmerking** Standaard wordt Internet Explorer op Windows Server 2003 uitgevoerd in een beperkte modus genaamd Verbeterde beveiliging. Deze modus vermindert het probleem van dit beveiligingslek. Zie het gedeelte Veelgestelde vragen met betrekking tot deze beveiligingsupdate voor meer informatie over Verbeterde beveiliging van Internet Explorer.
  
[Deze](http://go.microsoft.com/fwlink/?linkid=21140)beoordeling is gebaseerd op de typen systemen waarvoor het probleem geldt, de meestgebruikte implementaties van deze systemen en de invloed die misbruik van dit beveiligingslek kan hebben op de systemen.
  
Veelgestelde vragen met betrekking tot deze beveiligingsupdate  
--------------------------------------------------------------
  
<span></span>
**Welke updates worden door deze update vervangen?**  
Deze beveiligingsupdate vervangt geen eerdere beveiligingsupdates.
  
**Kan ik Microsoft Baseline Security Analyzer (MBSA) gebruiken om te bepalen of deze update is vereist?**
  
In de volgende tabel vindt u een overzicht van de MBSA-detectie voor deze beveiligingsupdate.
  
| Product            | MBSA 1.2.1 | EST | MBSA 2.0 |  
|--------------------|------------|-----|----------|  
| Visual Studio 2005 | Nee        | Ja  | Ja       |
  
Ga naar de [MBSA-website](http://go.microsoft.com/fwlink/?linkid=21134) voor meer informatie over MBSA.
  
Raadpleeg [Microsoft Knowledge Base-artikel 895660](http://support.microsoft.com/kb/895660) voor meer informatie over de programma's die momenteel niet door Microsoft Update en MBSA 2.0 worden gedetecteerd.
  
Zie [Microsoft Knowledge Base-artikel 910723](http://support.microsoft.com/kb/910723) voor meer informatie.
  
**Wat is** **EST** **(Enterprise Update Scan Tool)?**  
Omdat wij voortdurend detectieprogramma's beschikbaar stellen voor de beveiligingsupdates die in onze bulletins zijn opgenomen, bieden wij een zelfstandig detectieprogramma aan, als de Microsoft Baseline Security Analyzer (MBSA) en de Office Detection Tool (ODT) niet kunnen bepalen of er een update vereist is voor een MSRC-releasecyclus. Dit zelfstandige programma heet het hulpprogramma Enterprise Update Scan Tool (EST) en is bedoeld voor administrators in bedrijven. Als een versie van de Enterprise Update Scan Tool (EST) voor een bepaald bulletin wordt gemaakt, kunnen klanten het programma uitvoeren vanaf een opdrachtregelinterface en de resultaten met behulp van een XML-uitvoerbestand bekijken. Er wordt gedetailleerde documentatie bij het programma geleverd, zodat klanten optimaal van het programma gebruik kunnen maken. Er is ook versie van het programma die SMS-beheerders een geïntegreerde ervaring biedt.
  
**Kan ik een versie van** **EST** **(Enterprise Update Scan Tool) gebruiken om te bepalen of deze update vereist is?**  
Ja. Microsoft heeft een versie van EST ontwikkeld waarmee u kunt bepalen of u deze update moet toepassen. Raadpleeg [Microsoft Knowledge Base-artikel 894193](http://support.microsoft.com/kb/894193) voor links naar downloads en meer informatie over de versie van EST die deze maand wordt gepubliceerd. SMS-klanten verwijzen wij naar de veelgestelde vraag “Kan ik Systems Management Server (SMS) gebruiken om te bepalen of deze update is vereist?" voor meer informatie over SMS en EST.
  
**Kan ik Systems Management Server (SMS) gebruiken om te bepalen of deze update is vereist?**  
In onderstaande tabel ziet u het MBSA-detectieoverzicht voor deze beveiligingsupdate.
  
| Product            | SMS 2.0      | SMS 2003 |  
|--------------------|--------------|----------|  
| Visual Studio 2005 | Ja (met EST) | Ja       |
  
SMS 2.0 en SMS 2003 Software Update Services (SUS) Feature Pack kunnen MBSA 1.2.1 gebruiken voor detectie en moeten daarom ten aanzien van programma's die niet door MBSA 1.2.1 worden gedetecteerd, dezelfde beperking hebben die eerder in dit bulletin aan de orde is gekomen.
  
Het functiepakket SMS SUS, dat de Security Update Inventory Tool (SUIT) bevat, kan door SMS worden gebruikt voor het detecteren van beveiligingsupdates voor SMS 2.0. SMS SUIT gebruikt de MBSA 1.2.1-engine voor detectie. Ga voor meer informatie over SUIT naar de volgende [Microsoft-website](http://support.microsoft.com/kb/894154/). Zie [Microsoft Knowledge Base-artikel 306460](http://support.microsoft.com/kb/306460/) voor meer informatie over de beperkingen van SUIT. Het SMS SUS Feature Pack bevat ook de Microsoft Office Inventory Tool om vereiste updates te detecteren voor Microsoft Office-toepassingen.
  
Met de SMS 2003 Inventory Tool voor Microsoft Updates (ITMU) kan SMS beveiligingsupdates voor SMS 2003 vinden die worden aangeboden via [Microsoft Update](http://update.microsoft.com/microsoftupdate) en die worden ondersteund door [Windows Server Update Services](http://go.microsoft.com/fwlink/?linkid=50120). Ga voor meer informatie over SMS 2003 ITMU naar de volgende [Microsoft-website](http://go.microsoft.com/fwlink/?linkid=72181). SMS 2003 kan ook gebruikmaken van de Microsoft Office Inventory Tool om vereiste updates te detecteren voor Microsoft Office-toepassingen.
  
Ga naar de [SMS-website](http://go.microsoft.com/fwlink/?linkid=21158) voor extra informatie over SMS.
  
Zie [Microsoft Knowledge Base-artikel 910723](http://support.microsoft.com/kb/910723) voor meer informatie.
  
**Kan ik SMS (Systems Management Server) gebruiken om te bepalen of er andere programma's zijn geïnstalleerd die moeten worden bijgewerkt?**  
Ja. SMS kan detecteren of er andere programma's zijn geïnstalleerd die een versie van het kwetsbare onderdeel hebben geïnstalleerd. SMS kan controleren of het bestand wmiscriptutils.dll aanwezig is. Werk alle versies van wmiscriptutils.dll bij die een lager versienummer hebben dan 8.0.50727.236.
  
**Wat zijn de bekende problemen die klanten mogelijk ondervinden bij de installatie van deze beveiligingsupdate?**  
In [Microsoft Knowledge Base-artikel 925674](http://support.microsoft.com/kb/925674) worden de bekende problemen beschreven die klanten mogelijk ondervinden bij de installatie van deze beveiligingsupdate. In het artikel worden ook de aanbevolen oplossingen voor deze problemen toegelicht. Zie [Microsoft Knowledge Base-artikel 925674](http://support.microsoft.com/kb/925674) voor meer informatie.
  
Informatie over de beveiligingslekken  
-------------------------------------
  
<span></span>
#### Beveiligingslek in WMI Object Broker - CVE-2006-4704:
  
Er bestaat een beveiligingslek met betrekking tot het uitvoeren van externe code in het besturingselement WMI Object Broker dat wordt gebruikt door de WMI Wizard in Visual Studio 2005. Een aanvaller kan misbruik maken van dit beveiligingslek door een speciale webpagina te maken die het uitvoeren van externe code toestaat als een gebruiker de webpagina heeft bezocht. Een aanvaller die misbruik weet te maken van dit beveiligingslek, kan volledige controle krijgen over een systeem waarin dit probleem optreedt.
  
#### Beperkende factoren voor het beveiligingslek in WMI Object Broker - CVE-2006-4704:
  
-   In het geval van een aanval vanaf het web kan de aanvaller beschikken over een website waarop zich een webpagina bevindt waarmee dit beveiligingslek wordt misbruikt. Daarnaast kunnen ook gemanipuleerde websites en websites waarop gegevens of advertenties staan of gegevens of advertenties kunnen worden ingevoerd, schadelijke inhoud bevatten die dit beveiligingslek kunnen misbruiken. Een aanvaller kan echter een gebruiker er niet toe dwingen om naar deze websites te gaan. De aanvaller moet een gebruiker er dus van overtuigen een bezoek te brengen aan de website. In de meeste gevallen doet de aanvaller dat door de gebruiker ertoe te bewegen op een koppeling in een e-mailbericht of een verzoek in een expresbericht te klikken waarmee de gebruiker naar de website van de aanvaller gaat.  
-   Standaard is dit ActiveX-besturingselement niet opgenomen in de standaardlijst Geaccepteerd voor ActiveX-besturingselementen in Internet Explorer 7. Alleen klanten die dit besturingselement expliciet hebben goedgekeurd met gebruik van de functie waarmee ActiveX kan worden ingeschakeld, lopen risico dat er misbruik wordt gemaakt van dit beveiligingslek. Als een klant dit ActiveX-besturingselement echter in een eerdere versie van Internet Explorer heeft gebruikt, is dit ActiveX-besturingselement ingeschakeld voor gebruik in Internet Explorer 7, zelfs als de gebruiker het niet expliciet heeft goedgekeurd met de functie waarmee ActiveX kan worden ingeschakeld.  
-   Een aanvaller die erin slaagt misbruik te maken van dit beveiligingslek, kan dezelfde rechten over het systeem krijgen als de lokale gebruiker. Gebruikers met accounts waarvoor minder gebruikersrechten op het systeem zijn ingesteld, lopen minder risico dan gebruikers die met beheerdersrechten werken.  
-   De zone Websites met beperkte toegang vermindert het aantal aanvallen die misbruik van dit beveiligingslek maken, doordat er bij het lezen van e-mailberichten in HTML-indeling geen scripts actief worden uitgevoerd en geen ActiveX-besturingselementen meer worden gebruikt. Als een gebruiker echter op een koppeling in een e-mail klikt, kan deze nog altijd kwetsbaar zijn voor dit probleem, omdat een aanval ook via het web kan worden uitgevoerd.  
       
    HTML-e-mailberichten worden door alle ondersteunde versies van Microsoft Outlook en Microsoft Outlook Express standaard geopend in de zone Websites met beperkte toegang. De zone Websites met beperkte toegang vermindert het aantal aanvallen die misbruik van dit beveiligingslek maken, doordat er bij het lezen van e-mailberichten in HTML-indeling geen scripts actief worden uitgevoerd en geen ActiveX-besturingselementen meer worden gebruikt. Als een gebruiker echter op een koppeling in een e-mail klikt, kan deze nog altijd kwetsbaar zijn voor dit probleem, omdat een aanval ook via het web kan worden uitgevoerd.  
-   Standaard wordt Internet Explorer op Windows Server 2003 uitgevoerd in een beperkte modus genaamd [Verbeterde beveiliging](http://msdn.microsoft.com/library/default.asp?url=/workshop/security/szone/overview/esc_changes.asp). Het beveiligingsniveau voor de zone Internet wordt in deze modus ingesteld op Hoog. Dit is een beperkende factor voor websites die niet aan de zone Vertrouwde websites van Internet Explorer zijn toegevoegd. Zie het gedeelte Veelgestelde vragen met betrekking tot deze beveiligingsupdate voor meer informatie over Verbeterde beveiliging van Internet Explorer.
  
#### Tijdelijke oplossingen voor het beveiligingslek in WMI Object Broker - CVE-2006-4704:
  
Microsoft heeft een aantal methoden getest om het probleem te omzeilen. Het probleem wordt er niet door verholpen, maar bekende aanvalsvectoren kunnen ermee worden geblokkeerd. Wanneer de functionaliteit wordt beperkt door de oplossing, wordt dat aangegeven in het volgende gedeelte.
  
-   **Voorkomen dat het besturingselement WMI Object Broker wordt gestart**
  
    U kunt voorkomen dat dit ActiveX-besturingselement in Internet Explorer wordt gestart door de kill-bit voor het besturingselement in het register in te stellen.
  
    **Waarschuwing** Als u de Register-editor onjuist gebruikt, kan dit tot zeer ernstige problemen leiden waardoor u het besturingssysteem mogelijk opnieuw dient te installeren. Microsoft kan niet garanderen dat problemen die ontstaan als gevolg van een onjuist gebruik van de Register-editor, kunnen worden opgelost. Het gebruik van de Register-editor is voor eigen risico.
  
    Voor uitvoerige stappen over het uitschakelen van een besturingselement in Internet Explorer verwijzen wij u naar [Microsoft Knowledge Base-artikel 240797](http://support.microsoft.com/kb/240797). Volg deze stappen en breng een compatibiliteitsvlagwaarde aan in het register om te voorkomen dat een COM-object in Internet Explorer wordt gestart.
  
    Om de kill-bit voor een CLSID met de waarde {7F5B7F63-F06F-4331-8A26-339E03C0AE3D} in te stellen, dient u de volgende tekst in een teksteditor te plakken, bijvoorbeeld in Kladblok. Sla het bestand vervolgens op met de extensie .reg.
  
    Windows Register-editor versie 5.00  
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{7F5B7F63-F06F-4331-8A26-339E03C0AE3D}\]  
    "Compatibility Flags"=dword:00000400
  
    U kunt dit REG-bestand op afzonderlijke systemen toepassen door erop te dubbelklikken. U kunt het bestand ook met behulp van Groepsbeleid in domeinen toepassen. Ga naar de volgende websites van Microsoft voor meer informatie over Groepsbeleid:
  
    Verzameling groepsbeleidsregels
  
    Wat is de Groepsbeleidsobjecteditor?
  
    Essentiële hulpprogramma's en instellingen voor groepsbeleid
  
    **Opmerking:** U moet Internet Explorer opnieuw starten om de wijzigingen te laten ingaan.
  
    **Gevolgen van de oplossing**: De WMI Wizard in Visual Studio 2005 wordt mogelijk niet langer juist weergegeven of werkt mogelijk niet juist meer.
  
-   **Stel Internet Explorer zodanig in dat u wordt gevraagd of u ActiveX-besturingselementen wilt uitvoeren, of schakel deze besturingselementen uit voor de beveiligingszones Het Internet en Lokaal intranet.**
  
    U kunt het systeem beter beschermen tegen de gevaren van dit beveiligingslek door de instellingen van Internet Explorer te wijzigen zodat de gebruiker wordt gevraagd om bevestiging voordat ActiveX-besturingselementen worden uitgevoerd. Voer hiertoe de volgende stappen uit:
  
    1.  Klik op **Internet-opties** in het menu **Extra** van Internet Explorer.  
    2.  Klik op het tabblad **Beveiliging**.  
    3.  Klik op **Het Internet** en klik op **Aangepast niveau**.  
    4.  Ga naar **Instellingen** in het gedeelte **ActiveX-besturingselementen en -invoegtoepassingen** en klik bij de optie **ActiveX-besturingselementen en -invoegtoepassingen uitvoeren** op **Vragen** of **Uitschakelen** en klik op **OK**.  
    5.  Klik op **Lokaal intranet** en klik op **Aangepast niveau**.  
    6.  Ga naar **Instellingen** in het gedeelte **ActiveX-besturingselementen en -invoegtoepassingen** en klik bij de optie **ActiveX-besturingselementen en -invoegtoepassingen uitvoeren** op **Vragen** of **Uitschakelen** en klik op **OK**.  
    7.  Klik tweemaal op **OK** om terug te gaan naar Internet Explorer.
  
    **Gevolgen van de tijdelijke oplossing:** Wanneer u vraagt om bevestiging voordat u ActiveX-besturingselementen uitvoert, zijn de volgende punten van toepassing. Veel websites op internet of een intranet bieden extra functionaliteit dankzij de ActiveX-technologie. Een website van een e-commerce-bedrijf of een bank kan met ActiveX-besturingselementen menu's, bestelformulieren of zelfs bankafschriften ter beschikking stellen. Vragen om bevestiging voordat ActiveX-besturingselementen worden uitgevoerd, is een instelling die geldt voor alle websites (internet en intranet). Wanneer u voor deze oplossing hebt gekozen, zal het vraagvenster veelvuldig worden weergegeven. Telkens wanneer het vraagvenster wordt weergegeven, dient u op **Ja** te klikken als u de website vertrouwt die u wilt bezoeken. Hierna worden de ActiveX-besturingselementen van die website uitgevoerd. Als u niet wilt dat het vraagvenster voor al deze websites wordt weergegeven, kunt u de stappen uitvoeren die worden beschreven in de volgende paragraaf "Vertrouwde websites toevoegen aan de zone Vertrouwde websites in Internet Explorer".
  
    **Vertrouwde websites toevoegen aan de zone Vertrouwde websites in Internet Explorer**
  
    Nadat u Internet Explorer zodanig hebt ingesteld dat u wordt gevraagd om bevestiging bij het uitvoeren van ActiveX-besturingselementen en het actief uitvoeren van scripts in de zone Het Internet en de zone Lokaal intranet, kunt u al uw vertrouwde websites aan de zone Vertrouwde websites van Internet Explorer toevoegen. Op deze manier bent u beveiligd tegen aanvallen op dit beveiligingslek vanaf niet-vertrouwde websites en kunt u als altijd blijven gebruikmaken van vertrouwde websites. Het is raadzaam alleen websites die u vertrouwt aan de zone Vertrouwde websites toe te voegen.
  
    Voer hiertoe de volgende stappen uit:
  
    1.  Klik op **Internet-opties** in het menu **Extra** van Internet Explorer en klik vervolgens op het tabblad **Beveiliging**.  
    2.  Klik in het vak **Selecteer de zone waarvoor u beveiligingsinstellingen wilt opgeven** op **Vertrouwde websites** en klik op **Websites**.  
    3.  Als u websites wilt toevoegen waarvoor geen gecodeerd kanaal is vereist, schakelt u het selectievakje **Serververificatie (https:) voor alle websites in deze zone verplicht** uit.  
    4.  In het vak **Deze website aan de zone toevoegen** typt u de URL van een website die u vertrouwt. Klik vervolgens op **Toevoegen**.  
    5.  Herhaal deze stappen voor elke website die u aan de zone wilt toevoegen.  
    6.  Klik tweemaal op **OK** om de wijzigingen te accepteren en terug te keren naar Internet Explorer.
  
    **Opmerking** Als er websites zijn waarvan u niet verwacht dat daarvandaan schadelijke acties op uw computer worden ondernomen, voegt u deze aan de vertrouwde websites toe. U kunt bijvoorbeeld de websites "\*.windowsupdate.microsoft.com" en "\*.update.microsoft.com" (zonder de aanhalingstekens) toevoegen. Dit zijn de websites waar de update is te vinden. Er is een ActiveX-besturingselement voor nodig om de update te kunnen installeren.
  
-   **Stel het beveiligingsniveau van de zones Het Internet en Lokaal intranet in op 'Hoog' als u wilt worden gevraagd of u ActiveX-besturingselementen en actieve scripts in deze zones wilt uitvoeren.**
  
    U kunt het systeem beter beschermen tegen de gevaren van dit beveiligingslek door bepaalde instellingen voor de zone Het Internet te wijzigen zodat de gebruiker wordt gevraagd om bevestiging voordat ActiveX-besturingselementen worden uitgevoerd. U kunt dit doen door de beveiliging van uw browser in te stellen op **Hoog**.
  
    Ga als volgt te werk als u het beveiligingsniveau van Microsoft Internet Explorer wilt verhogen:
  
    1.  Ga in Internet Explorer naar het menu **Extra** en klik op **Internet-opties**.  
    2.  Klik in het dialoogvenster **Internet-opties** op het tabblad **Beveiliging** en klik op het pictogram **Internet**.  
    3.  Verplaats de schuifregelaar bij **Beveiligingsniveau voor deze zone** naar **Hoog**. Hiermee wordt het beveiligingsniveau voor alle websites die u bezoekt, ingesteld op Hoog.
  
    **Opmerking** Klik als er geen schuifregelaar zichtbaar is, op **Standaardniveau** en verplaats de schuifregelaar vervolgens naar **Hoog**.
  
    **Opmerking** Door het niveau in te stellen op **Hoog** kunnen bepaalde websites mogelijk verkeerd worden weergegeven. Als u problemen ervaart met het bezoeken van websites nadat u deze instelling hebt gewijzigd, en u weet zeker dat het bezoek van de desbetreffende website veilig is, kunt u die website aan uw lijst met vertrouwde websites toevoegen. Hierdoor werkt de website weer goed, zelfs met de beveiligingsinstelling **Hoog**.
  
    **Gevolgen van de tijdelijke oplossing:** Wanneer u vraagt om bevestiging voordat u ActiveX-besturingselementen uitvoert, zijn de volgende punten van toepassing. Veel websites op internet of een intranet bieden extra functionaliteit dankzij de ActiveX-technologie. Een website van een e-commerce-bedrijf of een bank kan met ActiveX-besturingselementen menu's, bestelformulieren of zelfs bankafschriften ter beschikking stellen. Vragen om bevestiging voordat ActiveX-besturingselementen worden uitgevoerd, is een instelling die geldt voor alle websites (internet en intranet). Wanneer u voor deze oplossing hebt gekozen, zal het vraagvenster veelvuldig worden weergegeven. Telkens wanneer het vraagvenster wordt weergegeven, dient u op **Ja** te klikken als u de website vertrouwt die u wilt bezoeken. Hierna worden de ActiveX-besturingselementen van die website uitgevoerd. Als u niet wilt dat het vraagvenster voor al deze websites wordt weergegeven, kunt u de stappen uitvoeren die worden beschreven in de volgende paragraaf "Vertrouwde websites toevoegen aan de zone Vertrouwde websites in Internet Explorer".
  
    **Vertrouwde websites toevoegen aan de zone Vertrouwde websites in Internet Explorer**
  
    Nadat u Internet Explorer zodanig hebt ingesteld dat u wordt gevraagd om bevestiging bij het uitvoeren van ActiveX-besturingselementen en het actief uitvoeren van scripts in de zone Het Internet en de zone Lokaal intranet, kunt u al uw vertrouwde websites aan de zone Vertrouwde websites van Internet Explorer toevoegen. Op deze manier bent u beveiligd tegen aanvallen op dit beveiligingslek vanaf niet-vertrouwde websites en kunt u als altijd blijven gebruikmaken van vertrouwde websites. Het is raadzaam alleen websites die u vertrouwt aan de zone Vertrouwde websites toe te voegen.
  
    Voer hiertoe de volgende stappen uit:
  
    1.  Klik op **Internet-opties** in het menu **Extra** van Internet Explorer en klik vervolgens op het tabblad **Beveiliging**.  
    2.  Klik in het vak **Selecteer de zone waarvoor u beveiligingsinstellingen wilt opgeven** op **Vertrouwde websites** en klik op **Websites**.  
    3.  Als u websites wilt toevoegen waarvoor geen gecodeerd kanaal is vereist, schakelt u het selectievakje **Serververificatie (https:) voor alle websites in deze zone verplicht** uit.  
    4.  In het vak **Deze website aan de zone toevoegen** typt u de URL van een website die u vertrouwt. Klik vervolgens op **Toevoegen**.  
    5.  Herhaal deze stappen voor elke website die u aan de zone wilt toevoegen.  
    6.  Klik tweemaal op **OK** om de wijzigingen te accepteren en terug te keren naar Internet Explorer.
  
    **Opmerking** Als er websites zijn waarvan u niet verwacht dat daarvandaan schadelijke acties op uw computer worden ondernomen, voegt u deze aan de vertrouwde websites toe. U kunt bijvoorbeeld de websites "\*.windowsupdate.microsoft.com" en "\*.update.microsoft.com" (zonder de aanhalingstekens) toevoegen. Dit zijn de websites waar de update is te vinden. Er is een ActiveX-besturingselement voor nodig om de update te kunnen installeren.
  
#### Veelgestelde vragen over het beveiligingslek in WMI Object Broker - CVE-2006-4704:
  
**Wat is de omvang van het probleem?**  
Dit beveiligingslek heeft betrekking op de uitvoering van externe code. Een aanvaller die misbruik weet te maken van dit beveiligingslek, kan volledige controle krijgen over een systeem waarin dit probleem optreedt. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken.
  
**Waardoor wordt het beveiligingslek veroorzaakt?**  
Het beveiligingslek wordt veroorzaakt door een verkeerde validatie van besturingselementen die door WMI Object Broker zijn gestart.
  
**Wat is WMI Object Broker?**  
WMI Object Broker is een besturingselement dat door de WMI Wizard in Visual Studio 2005 wordt gebruikt. Als een gebruiker de WMI Wizard-functie van Visual Studio 2005 aanroept, gebruikt de wizard WMI Object Broker intern om andere besturingselementen te starten.
  
**Met welk doel kan een aanvaller het beveiligingslek misbruiken?**  
Een aanvaller die misbruik weet te maken van dit beveiligingslek, kan dezelfde rechten over het systeem krijgen als de lokale gebruiker. Gebruikers met accounts waarvoor minder gebruikersrechten op het systeem zijn ingesteld, lopen minder risico dan gebruikers die met beheerdersrechten werken.
  
**Wie kan dit beveiligingslek misbruiken?**  
In het geval van een aanval vanaf het web moet de aanvaller beschikken over een website waarop zich een webpagina bevindt waarmee wordt geprobeerd dit beveiligingslek te misbruiken. Een aanvaller kan een gebruiker er niet toe dwingen om naar de speciaal vervaardigde website te gaan. De aanvaller moet een gebruiker er dus van overtuigen een bezoek te brengen aan de website. In de meeste gevallen doet de aanvaller dat door de gebruiker ertoe te bewegen op een koppeling te klikken waarmee de gebruiker naar de website van de aanvaller gaat.
  
**Voor welke systemen vormt dit beveiligingslek het grootste risico?**  
Voor dit beveiligingslek is het noodzakelijk dat een gebruiker websites bezoekt en daarop is aangemeld voordat er een schadelijke actie kan plaatsvinden. Daarom lopen computers waarop Visual Studio 2005 is geïnstalleerd en waarop Internet Explorer regelmatig wordt gebruikt, zoals werkstations en terminalservers, het grootste risico.
  
**Ik gebruik Internet Explorer 7. Betekent dit dat het beveiligingslek minder problemen oplevert?**  
Ja. Voor klanten die Internet Explorer 7 met de standaardinstellingen gebruiken, vormt het beveiligingslek alleen een risico als het ActiveX-besturingselement WMI Object Broker wordt geactiveerd via de functie voor het inschakelen van ActiveX in de zone Het Internet. Als een klant dit ActiveX-besturingselement echter in een eerdere versie van Internet Explorer heeft gebruikt, is dit ActiveX-besturingselement ingeschakeld voor gebruik in Internet Explorer 7, zelfs als de gebruiker het niet expliciet heeft goedgekeurd met de functie waarmee ActiveX kan worden ingeschakeld.
  
**Wat is de ActiveX-functie in Internet Explorer 7?**  
Internet Explorer 7 bevat een functie waarmee u ActiveX kunt inschakelen en dat betekent dat vrijwel alle vooraf geïnstalleerde ActiveX-besturingselementen standaard zijn uitgeschakeld. Gebruikers wordt door de informatiebalk gevraagd of zij een ActiveX-besturingselement willen inschakelen als dit eerder is geïnstalleerd en nog niet is gebruikt tijdens hun internetsessies. Zo kan de gebruiker per website bepalen of een besturingselement moet worden ingeschakeld. Zie voor meer informatie over deze en andere nieuwe functies de [pagina over de eigenschappen van Windows Internet Explorer 7.](http://www.microsoft.com/windows/ie/ie7/about/features/default.mspx)
  
**Internet Explorer wordt op mijn computer uitgevoerd op Windows Server 2003. Betekent dit dat het beveiligingslek minder problemen oplevert?** Ja.  
Standaard wordt Internet Explorer op Windows Server 2003 uitgevoerd in een beperkte modus genaamd [Verbeterde beveiliging](http://msdn.microsoft.com/library/default.asp?url=/workshop/security/szone/overview/esc_changes.asp). Het beveiligingsniveau voor de zone Internet wordt in deze modus ingesteld op Hoog. Dit is een beperkende factor voor websites die niet aan de zone Vertrouwde websites van Internet Explorer zijn toegevoegd. Zie het gedeelte Veelgestelde vragen met betrekking tot deze beveiligingsupdate voor meer informatie over Verbeterde beveiliging van Internet Explorer.
  
**Wat is Verbeterde beveiliging van Internet Explorer?**  
Verbeterde beveiliging van Internet Explorer betreft een groep vooraf geconfigureerde Internet Explorer-instellingen die ervoor zorgen dat de kans vrij klein is dat een gebruiker of beheerder schadelijke webinhoud op een server downloadt en uitvoert. Met Verbeterde beveiliging van Internet Explorer is de bedreiging minder groot, omdat diverse instellingen die de beveiliging betreffen, zoals de instellingen op de tabbladen Beveiliging en Geavanceerd in Internet-opties, hierdoor worden aangepast. Enkele belangrijke aanpassingen zijn:
  
-   Het beveiligingsniveau voor de zone Het Internet wordt ingesteld op Hoog. Door deze instelling worden scripts, ActiveX-componenten, Microsoft Virtual Machine (Microsoft VM) voor HTML-inhoud en het downloaden van bestanden uitgeschakeld.  
-   Automatische detectie van intranetsites wordt uitgeschakeld. Met deze instellingen worden alle websites van een intranet en alle UNC-paden (Universal Naming Convention) die niet expliciet zijn vermeld in de zone Lokaal intranet, toegewezen aan de zone Het Internet.  
-   Installatie op afroep en browserextensies van andere fabrikanten dan Microsoft worden uitgeschakeld. Met deze instelling wordt voorkomen dat automatisch componenten worden geïnstalleerd vanaf websites en dat extensies van andere fabrikanten dan Microsoft worden uitgevoerd.  
-   Multimedia-inhoud wordt uitgeschakeld. Met deze instelling wordt voorkomen dat muziek, animaties en videofragmenten worden afgespeeld.
  
Zie voor meer informatie over de Verbeterde beveiliging van Internet Explorer de handleiding 'De verbeterde beveiliging van Internet Explorer beheren' die u vindt op de volgende [website](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en):
  
**Wat doet de update?**  
Met de update verwijdert u het beveiligingslek doordat de manier wordt aangepast waarop WMI Object Broker andere besturingselementen start.
  
**Was dit beveiligingslek openbaar gemaakt op het moment dat dit beveiligingsbulletin werd uitgegeven?**
  
Ja. Dit beveiligingslek is openbaar gemaakt. Aan dit beveiligingslek is nummer CVE-2006-4704 toegewezen.
  
**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**  
Ja. De beveiligingsupdate dicht het beveiligingslek waar momenteel misbruik van wordt gemaakt. Aan het gedichte beveiligingslek is nummer CVE-2006-4704 toegewezen.
  
Informatie over de beveiligingsupdate  
-------------------------------------
  
<span></span>
**Software waarin dit probleem optreedt:**
  
Klik voor informatie over de specifieke beveiligingsupdate voor uw software waarin dit probleem optreedt op de desbetreffende koppeling:
  
#### Visual Studio 2005 (alle versies)
  
**Voorwaarden**  
Voor deze beveiligingsupdate is Microsoft Visual Studio 2005 vereist.
  
Microsoft Windows Installer versie 3.1 moet zijn geïnstalleerd. Ga naar de volgende website van Microsoft als u de meest recente versie van Windows Installer wilt installeren:
  
[Windows Installer 3.1 Redistributable (v2)](http://www.microsoft.com/downloads/details.aspx?familyid=889482fc-5f56-4a38-b838-de776fd4138c)
  
**Opgenomen in toekomstige service packs:**  
De update voor dit probleem zal worden opgenomen in een toekomstig service pack.
  
**Informatie over de installatie**
  
Bij de installatie van deze beveiligingsupdate kunnen de volgende schakelopties worden gebruikt.
  
<table class="dataTable">
<caption>
Schakelopties voor installatie van ondersteunde beveiligingsupdate  
</caption>
<tr class="thead">
<th style="border:1px solid black;" >
Schakeloptie  
</th>
<th style="border:1px solid black;" >
Beschrijving  
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Hiermee worden de schakelopties weergegeven.
</td>
</tr>
<tr>
<th colspan="2">
Installatiemodi
</th>
</tr>
<tr class="alternateRow">
<td style="border:1px solid black;">
**/q\[n|b|r|f\]**
</td>
<td style="border:1px solid black;">
Stelt het niveau van de gebruikersinterface in.  
n - Geen gebruikersinteractie  
b - Basisgebruikersinteractie  
r - Verminderde gebruikersinteractie  
f - Volledige gebruikersinteractie (standaard)
</td>
</tr>
<tr>
<th colspan="2">
Installatieopties
</th>
</tr>
<tr>
<td style="border:1px solid black;">
**/extract \[directory\]**
</td>
<td style="border:1px solid black;">
Het pakket uitpakken naar de opgegeven directory.
</td>
</tr>
<tr>
<th colspan="2">
Opties voor opnieuw starten
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Computer niet opnieuw opstarten als installatie is voltooid.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
De computer na de installatie opnieuw opstarten en ervoor zorgen dat andere toepassingen worden gesloten wanneer de computer wordt afgesloten, zonder geopende bestanden eerst op te slaan.
</td>
</tr>
<tr class="alternateRow">
<td style="border:1px solid black;">
**/promptrestart**
</td>
<td style="border:1px solid black;">
Geeft een dialoogvenster weer dat de lokale gebruiker vraagt of de computer opnieuw mag worden opgestart.
</td>
</tr>
<tr>
<th colspan="2">
Logboekopties
</th>
</tr>
<tr>
<td style="border:1px solid black;">
**/l\[i|w|e|a|r|u|c|m|o|p|v|x|+|!|\*\] &lt;logboekbestand&gt;**
</td>
<td style="border:1px solid black;">
i - Statusberichten  
w - Niet-kritieke waarschuwingen  
e - Alle foutberichten  
a - Opstarten van handelingen  
r - Handelingsspecifieke records  
u - Aanvragen van gebruikers  
c - Originele UI-parameters  
m - Informatie over onvoldoende geheugen of kritieke fout  
o - Berichten over onvoldoende schijfruimte  
p - Terminaleigenschappen  
v - Uitgebreide uitvoer  
x - Extra informatie over foutopsporing  
+ - Toevoegen aan bestaand logbestand  
! - Elke regel aan het logbestand toevoegen  
\* - Alle informatie, behalve voor de opties v en x opnemen in logbestand
</td>
</tr>
<tr class="alternateRow">
<td style="border:1px solid black;">
**/log &lt;logboekbestand&gt;**
</td>
<td style="border:1px solid black;">
Het equivalent van /l\* &lt;LogFile&gt;
</td>
</tr>
</table>
 
**Opmerking** U kunt deze schakelopties combineren in één opdrachtregel. Zie de schakelopties van Windows Installer voor meer informatie over de ondersteunde installatieschakelopties. Ga naar de website van Microsoft Installer MSDN voor meer informatie over Windows Installer.

**Informatie over implementatie**

Als u de beveiligingsupdate wilt uitvoeren zonder tussenkomst van de gebruiker, dient u het volgende op de opdrachtprompt te typen:

**VS80-KB925674-x86.exe /qn**

**Opmerking** Als u de schakeloptie **/qn** gebruikt, worden alle berichten onderdrukt, ook de foutberichten. Als beheerders de schakeloptie **/qn** gebruiken, moeten zij de installatie met een van de ondersteunde methoden verifiëren.

Als u de beveiligingsupdate wilt installeren zonder het systeem opnieuw op te starten, dient u het volgende op de opdrachtprompt te typen:

**VS80-KB925674-x86.exe /norestart**

Ga naar de website [Software Update Services](http://go.microsoft.com/fwlink/?linkid=21125) voor meer informatie over het implementeren van deze update met Software Update Services. Ga naar de website [Windows Server Update Services](http://go.microsoft.com/fwlink/?linkid=50120) voor meer informatie over hoe u deze beveiligingsupdate kunt implementeren met behulp van Windows Server Update Services. Deze beveiligingsupdate is ook beschikbaar via de website [Microsoft Update](http://update.microsoft.com/microsoftupdate).

**Opnieuw opstarten**
In sommige gevallen hoeft u de computer niet opnieuw op te starten nadat u de update hebt geïnstalleerd. Als de vereiste bestanden in gebruik zijn, moet u de computer voor deze update echter opnieuw opstarten. In dit geval verschijnt er een bericht dat aangeeft dat opnieuw opstarten noodzakelijk is.

Als u het risico wilt verkleinen dat het systeem opnieuw moet worden gestart, dient u alle vensters van Visual Studio 2005 te sluiten voordat u de beveiligingsupdate installeert. Raadpleeg [Microsoft Knowledge Base-artikel 887012](http://support.microsoft.com/kb/887012) voor meer informatie over de redenen waarom u mogelijk wordt gevraagd om de computer opnieuw op te starten.

**Informatie over verwijderen**
U kunt deze update verwijderen via het onderdeel Software in het Configuratiescherm..

**Bestandsgegevens**
De Engelstalige versie van deze update moet de bestandskenmerken (of later) hebben die worden weergegeven in de volgende tabel. De datums en tijden voor deze bestanden worden weergegeven in UTC-notatie (Coordinated Universal Time). Wanneer u de bestandsgegevens weergeeft, worden deze naar lokale tijd geconverteerd. Als u het verschil tussen UTC en lokale tijd wilt bepalen, gebruikt u het tabblad **Tijdzone** van het onderdeel Datum en tijd in het Configuratiescherm.

Microsoft Visual Studio 2005

| Bestandsnaam       | Versie        | Datum       | Tijd  | Grootte |
|--------------------|---------------|-------------|-------|---------|
| wmiscriptutils.dll | 8.0.50727.236 | 28-okt-2006 | 08:46 | 54.272  |

**De installatie van de update verifiëren**

**Informatie over bestandsversie**

**Opmerking** Aangezien er verschillende versies zijn van Microsoft Windows, kunnen de volgende stappen op uw computer afwijken. Als dit het geval is, raadpleegt u de productdocumentatie om deze stappen uit te voeren.

1.  Klik op **Start** en vervolgens op **Zoeken**.
2.  Klik in het venster **Zoekresultaten** op **Alle bestanden en mappen** onder **Zoekassistent**.
3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik vervolgens op **Eigenschappen**.
5.  Bepaal op het tabblad **Versie** de versie van het bestand dat op uw computer is geïnstalleerd, door de versie te vergelijken met die in de betreffende bestandsinformatietabel.
    **Opmerking** Andere kenmerken dan de bestandsversie kunnen veranderen tijdens de installatie. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is geïnstalleerd. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

### Overige informatie

**Dankbetuiging**

Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:

-   [TippingPoint](http://www.tippingpoint.com/) en [Zero Day Initiative](http://www.zerodayinitiative.com/) voor het melden van het beveiligingslek in WMI Object Broker - [CVE-2006-4704](http://www.cve.mitre.org/cgi-bin/cvename.cgi?name=cve-2006-4704).

**Andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatforms zijn verkrijgbaar op de website [Windows Update](http://go.microsoft.com/fwlink/?linkid=40747).

**Ondersteuning:**

-   Technische ondersteuning van [Microsoft Product Support Services](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsinformatie:**

-   Op de website [Microsoft TechNet Security](http://go.microsoft.com/fwlink/?linkid=21132) vindt u extra informatie over beveiliging in Microsoft-producten.
-   [TechNet Update Management Center](http://go.microsoft.com/fwlink/?linkid=69903)
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Windows Update-catalogus: Raadpleeg [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.
-   [Office Update](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, en voor bureaubladsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Windows Server Update Services:**

Als Windows Server Update Services (WSUS) wordt gebruikt, kunnen beheerders snel en betrouwbaar de nieuwste essentiële updates en beveiligingsupdates implementeren voor Windows-besturingssysteem Windows 2000 en later, Office XP en later, Exchange Server 2003 en SQL Server 2000 en later.

Ga naar de website [Windows Server Update Services](http://go.microsoft.com/fwlink/?linkid=50120) voor informatie over hoe u deze beveiligingsupdate kunt implementeren met behulp van Windows Server Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheren van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook het [Software Updates Service Feature Pack](http://go.microsoft.com/fwlink/?linkid=33340) gebruiken voor de implementatie van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer, de Microsoft Office Detection Tool en de Enterprise Update Scan Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet door deze hulpprogramma's gedetecteerd. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates gebruik maken van de Elevated Rights Deployment Tool (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

-   V1.0 (12 december 2006): Bulletin gepubliceerd.

*Built at 2014-04-18T01:50:00Z-07:00*
