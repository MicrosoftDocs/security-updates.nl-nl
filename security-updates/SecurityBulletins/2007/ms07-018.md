---
TOCTitle: 'MS07-018'
Title: 'Microsoft-beveiligingsbulletin MS07-018 - Kritiek'
ms:assetid: 'ms07-018'
ms:contentKeyID: 61231567
ms:mtpsurl: 'https://technet.microsoft.com/nl-NL/library/ms07-018(v=Security.10)'
author: SharonSears
ms.author: SharonSears
---

Security Bulletin

Microsoft-beveiligingsbulletin MS07-018 - Kritiek
=================================================

Door beveiligingslekken in Microsoft Content Management Server kan externe code worden uitgevoerd (925939)
----------------------------------------------------------------------------------------------------------

Gepubliceerd: dinsdag 10 april 2007 | Bijgewerkt: dinsdag 12 juni 2007

**Versie:** 2.0

#### Samenvatting

**Voor wie is dit document bedoeld:** Klanten die Microsoft Content Management Server gebruiken

**Gevolgen van het beveiligingslek:** Uitvoering van externe code mogelijk

**Maximaal prioriteitsniveau:** Kritiek

**Aanbeveling:** Klanten moeten de update onmiddellijk toepassen.

**Vervanging van beveiligingsupdate:** Geen

**Voorbehoud:** In [Microsoft Knowledge Base-artikel 924429](http://support.microsoft.com/kb/924429) worden de bekende problemen beschreven die klanten kunnen ondervinden bij installatie van deze beveiligingsupdate. In het artikel worden ook de aanbevolen oplossingen voor deze problemen toegelicht. Raadpleeg [Microsoft Knowledge Base-artikel 924429](http://support.microsoft.com/kb/924429) voor meer informatie.

**Geteste software en downloadlocaties voor de beveiligingsupdate:**

**Software waarin dit probleem optreedt:**

-   Microsoft Content Management Server 2001 Service Pack 1 — [De update downloaden (KB924430)](http://www.microsoft.com/downloads/details.aspx?familyid=0aac923d-a6b8-4023-9977-aea6782dc1c7)
-   Microsoft Content Management Server 2002 Service Pack 2 — [De update downloaden (KB924429)](http://www.microsoft.com/downloads/details.aspx?familyid=41d53931-bcf8-43d9-9d16-592ebfb0ac04)

De software in deze lijst is getest om te controleren of het probleem bij deze versies optreedt. Andere versies worden niet langer door de beveiligingsupdate ondersteund of hierin treedt het probleem niet op. Ga naar de website [Microsoft Support Lifecycle](http://go.microsoft.com/fwlink/?linkid=21742) om de ondersteuningscyclus voor uw product en versie te bepalen.

### Algemene informatie

Samenvatting
------------

<span></span>
**Samenvatting:**

Met deze update worden twee pas ontdekte beveiligingslekken opgelost. Elk beveiligingslek wordt omschreven in de sectie 'Informatie over de beveiligingslekken' van dit bulletin.

Klanten wordt aangeraden de update onmiddellijk toe te passen.

**Prioriteitsniveau en identificatie van beveiligingslek:**

| Identificatie van het beveiligingslek                                                                                                                     | Gevolgen van het beveiligingslek          | Microsoft Content Management Server 2001 Service Pack 1 | Microsoft Content Management Server 2002 Service Pack 2 |
|-----------------------------------------------------------------------------------------------------------------------------------------------------------|-------------------------------------------|---------------------------------------------------------|---------------------------------------------------------|
| Beveiligingslek in CMS met betrekking tot geheugenbeschadiging - [CVE-2007-0938](http://cve.mitre.org/cgi-bin/cvename.cgi?name=cve-2007-0938)             | Uitvoering van externe code mogelijk      | Kritiek                                                 | Kritiek                                                 |
| Beveiligingslek in CMS met betrekking tot cross-site scripting en spoofing - [CVE-2007-0939](http://cve.mitre.org/cgi-bin/cvename.cgi?name=cve-2007-0939) | Openbaarmaking van informatie en spoofing | Belangrijk                                              | Belangrijk                                              |
| **Prioriteitsniveau van alle beveiligingslekken samen**                                                                                                   |                                           | **Kritiek**                                             | **Kritiek**                                             |

Deze [beoordeling](http://go.microsoft.com/fwlink/?linkid=21140) is gebaseerd op de typen systemen waarvoor het beveiligingslek geldt, de meestgebruikte implementaties van deze systemen en de gevolgen die misbruik van dit lek kan hebben op de systemen.

Veelgestelde vragen met betrekking tot deze beveiligingsupdate
--------------------------------------------------------------

<span></span>
**Waarom heeft Microsoft dit beveiligingsbulletin opnieuw uitgegeven op 12 juni 2007?**  
Dit bulletin is opnieuw uitgebracht met een oplossing voor de problemen die worden beschreven in [Microsoft Knowledge Base-artikel 924429](http://support.microsoft.com/kb/924429). De vorige beveiligingsupdate gaf geen verklaring voor installaties van CMS 2002 die op een andere locatie dan de standaardpadlocatie werden uitgevoerd. Ook klanten die de oorspronkelijke versie van de beveiligingsupdate hebben geïnstalleerd, dienen de aanwijzingen in [Microsoft Knowledge Base-artikel 924429](http://support.microsoft.com/kb/924429) op te volgen om de normale functionaliteit te herstellen.

**Welke updates worden door deze update vervangen?**  
Deze update vervangt geen eerder uitgebrachte beveiligingsupdates. Als u Content Management Server 2001 gebruikt, raden wij u aan om MS03-002 te installeren voordat u deze update installeert.

**Kan ik Microsoft Baseline Security Analyzer (MBSA) gebruiken om te bepalen of deze update is vereist?**  
In de volgende tabel vindt u een overzicht van de MBSA-detectie voor deze beveiligingsupdate.

| Product                                                 | MBSA 1.2.1 | MBSA 2.0.1 |
|---------------------------------------------------------|------------|------------|
| Microsoft Content Management Server 2001 Service Pack 1 | Ja         | Nee        |
| Microsoft Content Management Server 2002 Service Pack 2 | Ja         | Ja         |

**Opmerking** MBSA 1.2.1 gebruikt een geïntegreerde versie van de Office Detection Tool (ODT). Met dit programma kan niet worden gecontroleerd of externe computers deze beveiligingsupdate nodig hebben. Ga naar de [MBSA-website](http://go.microsoft.com/fwlink/?linkid=21134) voor meer informatie over MBSA.

Ga naar de [MBSA-website](http://go.microsoft.com/fwlink/?linkid=21134) voor meer informatie over MBSA. Raadpleeg [Microsoft Knowledge Base-artikel 895660](http://support.microsoft.com/kb/895660) voor meer informatie over de programma's die momenteel niet door Microsoft Update en MBSA 2.0.1 worden gedetecteerd.

Zie [Microsoft Knowledge Base-artikel 910723](http://support.microsoft.com/kb/910723) voor meer informatie: Lijst met artikelen over richtlijnen voor het maandelijks detecteren en implementeren.

**Kan ik Systems Management Server (SMS) gebruiken om te bepalen of deze update is vereist?**  
In de volgende tabel vindt u een overzicht van de SMS-detectie voor deze beveiligingsupdate.

| Product                                                 | SMS 2.0 | SMS 2003 |
|---------------------------------------------------------|---------|----------|
| Microsoft Content Management Server 2001 Service Pack 1 | Ja      | Nee      |
| Microsoft Content Management Server 2002 Service Pack 2 | Ja      | Ja       |

SMS 2.0 en SMS 2003 Software Update Services (SUS) Feature Pack kunnen MBSA 1.2.1 gebruiken voor detectie en moeten daarom ten aanzien van programma's die niet door MBSA 1.2.1 worden gedetecteerd, dezelfde beperking hebben die eerder in dit bulletin aan de orde is gekomen.

Het functiepakket SMS SUS, dat de Security Update Inventory Tool (SUIT) bevat, kan door SMS worden gebruikt voor het detecteren van beveiligingsupdates voor SMS 2.0. SMS SUIT gebruikt de MBSA 1.2.1-engine voor detectie. Ga voor meer informatie over SUIT naar de volgende [Microsoft-website](http://support.microsoft.com/kb/894154/). Zie [Microsoft Knowledge Base-artikel 306460](http://support.microsoft.com/kb/306460/) voor meer informatie over de beperkingen van SUIT. Het SMS SUS Feature Pack bevat ook de Microsoft Office Inventory Tool om vereiste updates te detecteren voor Microsoft Office-toepassingen.

Met de SMS 2003 Inventory Tool voor Microsoft Updates (ITMU) kan SMS beveiligingsupdates voor SMS 2003 vinden die worden aangeboden via [Microsoft Update](http://update.microsoft.com/microsoftupdate) en die worden ondersteund door [Windows Server Update Services](http://go.microsoft.com/fwlink/?linkid=50120). Ga voor meer informatie over SMS 2003 ITMU naar de volgende [Microsoft-website](http://go.microsoft.com/fwlink/?linkid=72181). SMS 2003 kan ook gebruikmaken van de Microsoft Office Inventory Tool om vereiste updates te detecteren voor Microsoft Office-toepassingen.

Ga naar de [SMS-website](http://go.microsoft.com/fwlink/?linkid=21158) voor extra informatie over SMS.

Zie [Microsoft Knowledge Base-artikel 910723](http://support.microsoft.com/kb/910723) voor meer informatie: Lijst met artikelen over richtlijnen voor het maandelijks detecteren en implementeren.

Informatie over de beveiligingslekken
-------------------------------------

<span></span>
#### Beveiligingslek in CMS met betrekking tot geheugenbeschadiging - CVE-2007-0938:

Door de wijze waarop met speciaal ontworpen HTTP-verzoeken wordt omgegaan, bestaat er in Content Management Server een beveiligingslek waardoor externe code kan worden uitgevoerd.

Een aanvaller die misbruik weet te maken van dit beveiligingslek, kan volledige controle krijgen over een systeem waarin dit probleem optreedt. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken.

#### Beperkende factoren voor het beveiligingslek in CMS met betrekking tot geheugenbeschadiging - CVE-2007-0938:

-   Bij Microsoft Internet Information Service 6.0 is het W3WP.exe-werkproces standaard een proces dat wordt uitgevoerd als het ingebouwde netwerkserviceaccount.
    **Opmerking** – Dit is alleen van toepassing op Content Management Server 2002.
-   Gebruikers die MCMS-websites (Microsoft Content Management Server) in hun eigen toepassingsgroepen hebben geconfigureerd om ze van andere websites te isoleren, kunnen de gevolgen van een aanval beperken.

#### Tijdelijke oplossingen voor het beveiligingslek in CMS met betrekking tot geheugenbeschadiging - CVE-2007-0938:

We hebben nog geen oplossingen voor dit beveiligingslek.

#### Veelgestelde vragen over het beveiligingslek in CMS met betrekking tot geheugenbeschadiging - CVE-2007-0938:

**Wat is de omvang van het probleem?**  
Door de wijze waarop met speciaal ontworpen HTTP-verzoeken wordt omgegaan, bestaat er in Content Management Server een beveiligingslek waardoor externe code kan worden uitgevoerd. Een aanvaller die misbruik weet te maken van dit beveiligingslek, kan op afstand volledige controle krijgen over een kwetsbaar systeem. De aanvaller kan vervolgens programma's installeren, gegevens bekijken, wijzigen of wissen, of nieuwe accounts met volledige gebruikersrechten maken.

**Waardoor wordt het beveiligingslek veroorzaakt?**  
Het beveiligingslek waardoor externe code kan worden uitgevoerd wordt veroorzaakt door de wijze waarop Microsoft Content Management Server omgaat met onverwachte tekens in een HTTP-verzoek.

**Wat is Microsoft Content Management Server?**  
Met [Microsoft Content Management Server](http://www.microsoft.com/cmserver/default.mspx) (MCMS) kunnen klanten websites bouwen, implementeren en onderhouden. Met MCMS kunnen klanten webinhoud maken, publiceren en beheren, maar ook de bronnen op de server beheren die beschikbaar zijn voor de website.

**Ik gebruik Microsoft Content Management Server 2001 en hebt het bestand ManualLogin.asp aangepast. Moet ik iets doen?**  
Deze beveiligingsupdate werkt ManualLogin.asp niet bij. Eventuele wijzigingen op deze pagina blijven staan nadat de update is geïnstalleerd. Wij raden nog steeds aan om een back-up te maken van aangepaste ASP-pagina's voor u een website bijwerkt.

**Met welk doel kan een aanvaller het beveiligingslek misbruiken?**  
Een aanvaller die misbruik weet te maken van dit beveiligingslek, kan volledige controle krijgen over het systeem waarop dit probleem voorkomt.

**Hoe kan een aanvaller dit beveiligingslek misbruiken?**  
Een aanvaller kan het beveiligingslek misbruiken door een speciaal ontworpen URL te maken en een HTTP GET-verzoek naar een computer met CMS te sturen.

**Voor welke systemen vormt dit beveiligingslek het grootste risico?**  
Websites die worden onderhouden met een versie van Microsoft Content Management Server waarin het probleem optreedt.

**Wat doet de update?**  
Met de update verwijdert u het beveiligingslek doordat de wijze wordt aangepast waarop Content Management Server HTTP-verzoeken valideert.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**  
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**  
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

#### Beveiligingslek met betrekking tot cross-site scripting en spoofing in CMS - CVE-2007-0939:

Er is een beveiligingslek aangetroffen in Microsoft Content Management Server (MCMS) waardoor een gebruiker ten behoeve van een aanvaller via cross-site scripting en spoofing schadelijke scripts zou kunnen uitvoeren. Als de schadelijke scriptcode wordt uitgevoerd, gebeurt dit binnen de beveiligingscontext van de gebruiker. Er kan alleen misbruik worden gemaakt van dit beveiligingslek als de gebruiker hier actief aan meewerkt. Door dit beveiligingslek zou een aanvaller toegang kunnen krijgen tot alle gegevens op de systemen waarin dit probleem optreedt die toegankelijk zijn voor de desbetreffende gebruiker.

Een aanvaller kan zo ook wijzigingen aanbrengen in de caches van webbrowsers en tussenliggende proxyservers en vervalste inhoud in die caches plaatsen.

#### Beperkende factoren voor het beveiligingslek met betrekking tot cross-site scripting en spoofing in CMS - CVE-2007-0939:

-   Het beveiligingslek kan niet automatisch via e-mail worden misbruikt. Aanvallen lukken alleen als een gebruiker op een koppeling in een e-mailbericht klikt.
-   Een aanval kan alleen lukken als de gebruiker die op de speciaal ontworpen URL heeft geklikt, toegang tot de CMS-webserver had.
-   Een aanvaller die misbruik maakt van de cross-site scripting-aspecten van dit beveiligingslek, krijgt dezelfde machtigingen als de gebruiker.
-   Bij clients waarop de geavanceerde Internet-optie Gecodeerde pagina's niet op schijf opslaan in Internet Explorer is ingeschakeld, bestaat geen risico dat vervalste inhoud in de client-cache kan worden geplaatst wanneer de website wordt benaderd via het SSL-protocol (Secure Sockets Layer).
-   Bij clients waarop gebruik wordt gemaakt van met SSL beveiligde verbindingen voor de toegang tot de websites waarbij dit probleem optreedt, kan geen vervalste inhoud worden geplaatst in de cache van tussenliggende proxyservers. De gegevens van een SSL-sessie worden namelijk gecodeerd en niet opgeslagen in een cache van een tussenliggende proxyserver.
-   Als vervalste inhoud wel in de cache van een tussenliggende proxyserver wordt geplaatst, is het heel moeillijk voor de aanvaller om te voorspellen aan welke gebruikers de vervalste inhoud wordt aangeboden.

#### Tijdelijke oplossingen voor het beveiligingslek met betrekking tot cross-site scripting en spoofing in CMS - CVE-2007-0939:

Microsoft heeft de volgende methode getest om het probleem te omzeilen. Het probleem wordt er niet door verholpen, maar bekende aanvalsvectoren kunnen ermee worden geblokkeerd. Wanneer de functionaliteit wordt beperkt door een oplossing, wordt dat aangegeven in het volgende gedeelte.

-   **Als u een MCMS-site instelt als alleen-lezen, wordt het aanpassen van inhoud en toegang vanuit Site Manager tot dat toegangspunt van de MCMS-server uitgeschakeld**  
    Als u een MCMS-site instelt als **alleen-lezen**, wordt het aanpassen van inhoud en toegang vanuit Site Manager tot dat toegangspunt van de MCMS-server uitgeschakeld. Er worden echter geen bestanden uit het bestandssysteem verwijderd. Als u het hulpprogramma Site Manager wilt gebruiken om instellingen te wijzigen op een MCMS-site met het kenmerk Read Only (alleen-lezen), moet u eerst lees- en schrijfrechten voor de website instellen in het configuratiehulpprogramma van de webserver.
    Als u een MCMS-site instelt op alleen-lezen, kunt u de SDAPI (of Site Manager) van de client niet gebruiken om inhoud te implementeren. Op een website met het kenmerk Read Only (alleen-lezen) moet u de SDAPI van de server gebruiken voor het implementeren van inhoud, tenzij u beschikt over een afzonderlijk webtoegangspunt met lees- en schrijfrechten.

    **Ga als volgt te werk om de MCMS-site in te stellen op Yes - Read Only:**

    1.  Klik op **Start**, klik op **Programma's** en selecteer **Microsoft Content Management Server**.
    2.  Klik op **Server Configuration Application**.
    3.  Klik op het tabblad **Web** en selecteer vervolgens **Configure**.
    4.  Selecteer in het dialoogvenster van de MCMS-website die u wilt configureren **Yes – Read Only**.
    5.  Klik op **OK** om de wijzigingen op te slaan.

    **Gevolgen van de tijdelijke oplossing:** Gebruikers kunnen geen inhoud meer aanpassen via MCMS Web Author (u kunt zich niet bij een MCMS-server aanmelden met schrijfrechten) of Site Manager.

#### Veelgestelde vragen over het beveiligingslek met betrekking tot cross-site scripting en spoofing in Microsoft Content Management Service - CVE-2007-0939:

**Wat is de omvang van het probleem?**  
Er bestaat een beveiligingslek met betrekking tot cross-site scripting en spoofing in Microsoft Content Management Server (MCMS). Een aanvaller kan via dit beveiligingslek een script vanaf een client in de browser van de gebruiker introduceren. In het geval van een aanval vanaf het web kan een gemanipuleerde website inhoud of advertenties van gebruikers accepteren of hosten met daarin speciaal ontworpen inhoud waarmee dit beveiligingslek kan worden misbruikt.

Door het script kan elke actie van de gebruiker worden uitgevoerd die ook door de website kan worden uitgevoerd. zoals het controleren van de website en het doorsturen van gegevens naar een derde, het uitvoeren van andere code op het systeem van de gebruiker en het lezen of schrijven van cookies.

**Waardoor wordt het beveiligingslek veroorzaakt?**  
Het beveiligingslek met betrekking tot cross-site scripting (XSS) wordt veroorzaakt door de Microsoft Content Management Server, die de ingevoerde gegevens die worden aangeboden aan een HTML-omleidingsopdracht niet helemaal valideert alvorens deze gegevens naar de browser te sturen.

**Wat is Microsoft Content Management Server?**  
Met [Microsoft Content Management Server](http://www.microsoft.com/cmserver/default.mspx) (MCMS) kunnen klanten websites bouwen, implementeren en onderhouden. Met MCMS kunnen klanten webinhoud maken, publiceren en beheren, maar ook de bronnen op de server beheren die beschikbaar zijn voor de website.

**Wat is cross-site scripting?**  
Cross-site scripting (XSS) is een beveiligingslek dat een aanvaller kan misbruiken om code te 'injecteren' tijdens een gebruikerssessie op een website. Het beveiligingslek kan webservers treffen die dynamisch HTML pagina's genereren. Als deze servers browserinvoer insluiten in de dynamische pagina's die ze naar de browser terugsturen, kunnen deze servers zodanig worden gemanipuleerd dat ze schadelijke inhoud in de dynamische pagina's opnemen, waardoor schadelijke scripts kunnen worden uitgevoerd. Dit probleem kan door webbrowsers in stand worden gehouden doordat in webbrowsers 'vertrouwde' websites standaard worden weergegeven en cookies worden gebruikt om websites die regelmatig worden bezocht, sneller weer te geven. Bij een XXS-aanval wordt er geen inhoud op de website gewijzigd. In plaats daarvan wordt er nieuwe, schadelijke scriptcode ingevoerd die in de browser kan worden uitgevoerd in de context die heeft te maken met een betrouwbare server.

**Hoe werkt cross-site scripting?**  
Webpagina's bevatten tekst en HTML-opmaakcodes. Deze tekst en HTML-opmaakcodes worden gegenereerd door de server en geïnterpreteerd door de client. Als er niet-vertrouwde inhoud wordt toegevoegd aan een dynamische pagina, beschikt noch de server, noch de client over voldoende informatie om dit vast te stellen en de benodigde beveiligingsmaatregelen te treffen.

**Ik gebruik Microsoft Content Management Server 2001 en hebt het bestand ManualLogin.asp aangepast. Moet ik iets doen?**  
Deze beveiligingsupdate werkt ManualLogin.asp niet bij. Eventuele wijzigingen op deze pagina blijven staan nadat de update is geïnstalleerd. Wij raden nog steeds aan om een back-up te maken van aangepaste ASP-pagina's voor u een website bijwerkt.

**Met welk doel kan een aanvaller het beveiligingslek misbruiken?**  
Een aanvaller die misbruik weet te maken van dit beveiligingslek, kan een script vanaf een client introduceren in de browser van de gebruiker. Het script zou inhoud kunnen vervalsen, informatie kunnen prijsgeven of elke actie kunnen uitvoeren die de gebruiker kan uitvoeren op de website waar dit probleem optreedt. Er kan alleen misbruik worden gemaakt van dit beveiligingslek als de gebruiker hier actief aan meewerkt. Een aanvaller kan zo ook wijzigingen aanbrengen in de caches van webbrowsers en tussenliggende proxyservers en vervalste inhoud in die caches plaatsen.

**Hoe kan een aanvaller dit beveiligingslek misbruiken?**  
Een aanvaller kan met een aanval per e-mail dit beveiligingslek misbruiken door dit speciaal samengestelde e-mailbericht te sturen naar een gebruiker van een server waarop een softwaretoepassing wordt uitgevoerd waarin dit probleem speelt. Vervolgens kan de aanvaller de gebruiker ertoe overhalen om op een koppeling in het e-mailbericht te klikken.

In het geval van een aanval vanaf het web kan een aanvaller vanaf een gemanipuleerde website een script vanaf een client in de browser van de gebruiker injecteren. Het script zou inhoud kunnen vervalsen, informatie kunnen prijsgeven of elke actie kunnen uitvoeren die de gebruiker kan uitvoeren op de website waar dit probleem optreedt. Er kan alleen misbruik worden gemaakt van dit beveiligingslek als de gebruiker hier actief aan meewerkt.

Een aanvaller kan zo ook wijzigingen aanbrengen in de caches van webbrowsers en tussenliggende proxyservers en vervalste inhoud in die caches plaatsen.

**Voor welke systemen vormt dit beveiligingslek het grootste risico?**  
Websites die worden onderhouden met een versie van Microsoft Content Management Server waarin het probleem optreedt.

**Kan het beveiligingslek via internet worden misbruikt?**  
Ja. Een aanvaller kan proberen via internet misbruik te maken van het beveiligingslek. Een aanvaller moet de volledige naam weten van de CMS-server waarop de aanval is gericht.

**Wat doet de update?**  
Met de update verhelpt u het beveiligingslek door de wijze aan te passen waarop Content Management Server HTTP-omleidingsopdrachten valideert.

**Was dit beveiligingslek openbaar gemaakt op het moment dat dit beveiligingsbulletin werd uitgegeven?**  
Nee. Microsoft heeft uit discrete bronnen informatie over dit beveiligingslek ontvangen. Microsoft heeft geen informatie ontvangen die erop wees dat dit beveiligingslek openbaar was gemaakt op het moment dat dit beveiligingsbulletin oorspronkelijk werd uitgegeven. In dit beveiligingsbulletin wordt het beveiligingslek beschreven, alsmede een aantal problemen die na intern onderzoek aan het licht kwamen.

**Was aan Microsoft gerapporteerd dat er misbruik was gemaakt van dit beveiligingslek op het moment dat dit beveiligingsbulletin werd uitgegeven?**  
Nee. Microsoft beschikte niet over informatie dat dit beveiligingslek was gebruikt voor aanvallen op klanten en had geen voorbeelden van gepubliceerde conceptcode gezien als bewijs toen dat dit beveiligingsbulletin oorspronkelijk werd uitgegeven.

Informatie over de beveiligingsupdate
-------------------------------------

<span></span>
**Software waarin dit probleem optreedt:**

Zie de desbetreffende secties voor informatie over de specifieke beveiligingsupdate voor de software waarin dit probleem optreedt:

#### Content Management Server

#### Voorwaarden en aanvullende informatie over de update

**Belangrijk** voordat u deze updates installeert, moet u controleren of aan de volgende voorwaarden is voldaan:

-   Content Management Server 2001 Service Pack 1 moet zijn geïnstalleerd voordat u de update kunt installeren. Installeer [Content Management Server 2001 Service Pack 1](http://www.microsoft.com/downloads/details.aspx?familyid=bf03c4cd-17b1-4a6f-8ded-e401909b4791) voordat u deze update installeert.
-   Content Management Server 2002 Service Pack 2 moet zijn geïnstalleerd voordat u de update kunt installeren. Installeer [Content Management Server 2002 Service Pack 2](http://www.microsoft.com/downloads/details.aspx?familyid=3de1e8f0-d660-4a2b-8b14-0fce961e56fb) voordat u deze update installeert.
-   Wij raden de gebruikers van Content Management Server 2001 Service Pack 1 aan om [MS03-002](http://technet.microsoft.com/security/bulletin/ms03-002) te installeren voordat zij deze update installeren.

**Opgenomen in toekomstige service packs**

Er staan geen nieuwe service packs meer gepland voor Content Management Server 2001 of Content Management Server 2002. Service Pack 2 is het laatste service pack.

**Opnieuw opstarten vereist**

Als u de kans wilt verminderen dat het systeem opnieuw moet worden gestart, dient u alle services waarin dit probleem optreedt te stoppen en alle toepassingen te sluiten die mogelijk gebruikmaken van bestanden waarin dit probleem optreedt voordat u de beveiligingsupdate installeert. Raadpleeg [Microsoft Knowledge Base-artikel 887012](http://support.microsoft.com/kb/887012) voor meer informatie over de redenen waarom u mogelijk wordt gevraagd de computer opnieuw op te starten.

**Informatie over verwijderen**

U kunt de update niet meer verwijderen nadat deze is geïnstalleerd. Als u wilt terugkeren naar de staat waarin de computer verkeerde vóór installatie van de update, moet u de toepassing verwijderen en vervolgens opnieuw installeren vanaf de oorspronkelijke cd-rom.

#### Informatie over geautomatiseerde installaties

**Website Microsoft Update**

Deze update is beschikbaar via de website [Microsoft Update](http://update.microsoft.com/microsoftupdate). Op deze website zijn de updates van Windows Update en Office Update op één plaats samengevoegd. U kunt er kiezen updates met hoge prioriteit en beveiligingsupdates automatisch te downloaden en installeren. Wij raden u aan deze update te installeren vanaf de website Microsoft Update. Op de website Microsoft Update wordt uw specifieke installatie gedetecteerd en krijgt u precies aangeboden wat u nodig hebt om uw installatie volledig bij te werken.

Ga naar de website Microsoft Update als u deze site de vereiste updates wilt laten detecteren. U kunt kiezen tussen **Snel (aanbevolen)** of **Aangepast.** Na de detectie wordt een lijst met aanbevolen updates weergegeven ter goedkeuring. Klik op **Updates installeren** of **Updates weergeven en installeren** om het proces te voltooien.

#### Informatie over de installatie

Als u de toepassing hebt geïnstalleerd vanaf een serverlocatie, moet de serverbeheerder de serverlocatie bijwerken met de beheerdersupdate en die update implementeren op uw computer.

**Informatie over de installatie**

De volgende schakelopties zijn belangrijk voor beheerdersinstallaties omdat de beheerder met deze opties kan aanpassen hoe de bestanden in de beveiligingsupdate worden uitgepakt.

De beveiligingsupdate ondersteunt de volgende installatieschakelopties voor Content Management Server 2001 Service Pack 1:

| Schakeloptie | Beschrijving                                                                                                       |
|--------------|--------------------------------------------------------------------------------------------------------------------|
| **/q**       | Hiermee schakelt u de stille modus in, of onderdrukt u vragen aan de gebruiker wanneer bestanden worden uitgepakt. |

De beveiligingsupdate ondersteunt de volgende installatieschakelopties voor Content Management Server 2002 Service Pack 1:

| Schakeloptie | Beschrijving                                                                                                                                    |
|--------------|-------------------------------------------------------------------------------------------------------------------------------------------------|
| **/q**       | Hiermee schakelt u de stille modus in, of onderdrukt u vragen aan de gebruiker wanneer bestanden worden uitgepakt.                              |
| **/q:u**     | Hiermee schakelt u de stille modus voor gebruikers in, waarbij een aantal dialoogvensters wordt weergegeven voor de gebruiker.                  |
| **/q:a**     | Hiermee schakelt u de stille modus voor beheerders in, waarbij geen dialoogvensters worden weergegeven voor de gebruiker.                       |
| **/t:pad**   | Hiermee geeft u de doelmap op waarin bestanden moeten worden uitgepakt.                                                                         |
| **/c:**      | De bestanden worden uitgepakt maar niet geïnstalleerd. Als **/t:pad** niet is opgegeven, wordt u gevraagd een doelmap op te geven.              |
| **/c:pad**   | Hiermee wordt de installatieopdracht van de auteur genegeerd. Hiermee kunt u het pad en de naam voor het INF- of EXE-bestand van Setup opgeven. |
| **/r:n**     | De computer wordt nooit opnieuw opgestart na installatie.                                                                                       |
| **/r:i**     | Als opnieuw starten vereist is, wordt dit eerst aan de gebruiker gevraagd, tenzij deze optie wordt gebruikt in combinatie met **/q:a**.         |
| **/r:a**     | De computer wordt altijd opnieuw opgestart na installatie.                                                                                      |
| **/r:s**     | De computer wordt na installatie opnieuw opgestart zonder dat de gebruiker hierom wordt gevraagd.                                               |
| **/n:v**     | De versie wordt niet gecontroleerd. Deze installatie overschrijft elke vorige versie.                                                           |

**Opmerking** Deze schakelopties werken mogelijk niet bij alle updates. Als een schakeloptie niet beschikbaar is, betekent dit dat de functionaliteit vereist is voor een correcte installatie van de update. Bovendien wordt het gebruik van de schakeloptie **/n:v** niet ondersteund en kan deze tot gevolg hebben dat het systeem niet meer kan worden opgestart. Als de installatie mislukt, moet u een ondersteuningsmedewerker raadplegen om het probleem op te lossen.

Zie [Microsoft Knowledge Base-artikel 197147](http://support.microsoft.com/kb/197147) voor meer informatie over de ondersteunde schakelopties voor de installatie.

**Informatie over implementatie**

1.  Download deze beveiligingsupdate voor Content Management Server 2001 Service Pack 1 of Content Management Server 2002 Service Pack 2.
2.  Klik op **Dit programma opslaan op schijf** en klik op **OK**.
3.  Klik op **Opslaan**.
4.  Ga in Windows Verkenner naar de map met het opgeslagen bestand en dubbelklik op het opgeslagen bestand.
5.  Klik op **Ja** als u wordt gevraagd of u de update wilt bijwerken.
6.  Klik op **Ja** om de gebruiksrechtovereenkomst te accepteren.
7.  Plaats de oorspronkelijke installatie-cd-rom in het station wanneer dit wordt gevraagd en klik vervolgens op **OK**.
8.  Klik op **OK** wanneer u een bericht ontvangt dat de installatie is geslaagd.

**Informatie over het installatiebestand**

De Engelstalige versie van deze update moet de bestandskenmerken hebben die worden weergegeven in de volgende tabel. De datums en tijden voor deze bestanden worden weergegeven in UTC-notatie (Coordinated Universal Time). Wanneer u de bestandsinformatie weergeeft, wordt deze naar lokale tijd geconverteerd. Als u het verschil tussen UTC en lokale tijd wilt bepalen, gebruikt u het tabblad **Tijdzone** van de optie Datum en tijd in het Configuratiescherm.

Content Management Server 2001 Service Pack 1:

| Bestandsnaam               | Versie      | Datum      | Tijd  | Grootte   |
|----------------------------|-------------|------------|-------|-----------|
| Aesecurityclient.dll       | 4.10.1157.0 | 9-nov-2006 | 00:30 | 124.704   |
| Aesecurityservice.exe      | 4.10.1157.0 | 9-nov-2006 | 00:30 | 154.400   |
| Aeserverobject.dll         | 4.10.1157.0 | 9-nov-2006 | 00:30 | 1.157.400 |
| Ncaspextensions.dll        | 4.10.1157.0 | 9-nov-2006 | 00:30 | 117.536   |
| Nrmsgres.dll               | 4.10.1157.0 | 9-nov-2006 | 00:30 | 160.016   |
| Reauthfilt.dll             | 4.10.1157.0 | 9-nov-2006 | 00:30 | 50.448    |
| Resolutionobjectmodel.dll  | 4.10.1157.0 | 9-nov-2006 | 00:30 | 1.133.352 |
| Serverconfigurationapi.dll | 4.10.1157.0 | 9-nov-2006 | 00:30 | 641.320   |

Content Management Server 2002 Service Pack 2:

| Bestandsnaam                                                | Versie     | Datum       | Tijd  | Grootte   |
|-------------------------------------------------------------|------------|-------------|-------|-----------|
| Activexediting.vbs                                          |            | 30-jan-2007 | 20:47 | 17.857    |
| Aejavaproxy.dll                                             | 5.0.4484.0 | 24-okt-2003 | 10:33 | 1.994.752 |
| Aeserverobject.dll                                          | 5.0.5317.0 | 30-jan-2007 | 21:14 | 1.193.472 |
| Authformclientie.js                                         |            | 30-jan-2007 | 20:47 | 7.422     |
| Cms2002.xml                                                 |            | 26-feb-2007 | 21:39 | 7.972     |
| Console.js                                                  |            | 30-jan-2007 | 20:47 | 9.501     |
| Emitterthineditie\_activex.inc                              |            | 30-jan-2007 | 23:05 | 24.371    |
| Hlink.js                                                    |            | 30-jan-2007 | 20:47 | 5.204     |
| Microsoft.contentmanagement.common.dll                      | 5.0.5317.0 | 30-jan-2007 | 21:13 | 57.344    |
| Microsoft.contentmanagement.developertools.visualstudio.dll | 5.0.5317.0 | 30-jan-2007 | 21:17 | 126.976   |
| Microsoft.contentmanagement.webauthor.dll                   | 5.0.5317.0 | 30-jan-2007 | 21:15 | 397.312   |
| Microsoft.contentmanagement.webcontrols.dll                 | 5.0.5317.0 | 30-jan-2007 | 21:15 | 204.800   |
| Ncaspextensions.dll                                         | 5.0.5317.0 | 30-jan-2007 | 21:13 | 164.864   |
| Ncbmprdr.dll                                                | 5.0.5317.0 | 30-jan-2007 | 21:13 | 149.504   |
| Nrdcapplication.exe                                         | 5.0.0.5317 | 30-jan-2007 | 21:18 | 2.240.608 |
| Nrdhtml.cab                                                 |            | 30-jan-2007 | 21:30 | 233.743   |
| Nrsitedeployclient.dll                                      | 5.0.5317.0 | 30-jan-2007 | 21:15 | 588.800   |
| Nrsitedeployserver.dll                                      | 5.0.5317.0 | 30-jan-2007 | 21:15 | 2.051.072 |
| Resolutionobjectmodel.dll                                   | 5.0.5317.0 | 30-jan-2007 | 21:14 | 1.485.312 |

**Controleren of de update is toegepast**

-   **Microsoft Baseline Security Analyzer**

    Gebruik het hulpprogramma Microsoft Baseline Security Analyzer (MBSA) om te controleren of de beveiligingsupdate is toegepast op het systeem waarvoor het probleem geldt. Zie “Kan ik Microsoft Baseline Security Analyzer (MBSA) gebruiken om te bepalen of deze update is vereist?” in het gedeelte met veelgestelde vragen over deze beveiligingsupdate, eerder in dit bulletin.

-   **Verificatie van bestandsversie**

    **Opmerking** Aangezien er verschillende versies zijn van Microsoft Windows, kunnen de volgende stappen op uw computer anders zijn. Als dit het geval is, raadpleeg dan de productdocumentatie om deze stappen uit te voeren.

    1.  Klik op **Start** en klik vervolgens op **Zoeken**.
    2.  Klik in het venster **Zoekresultaten** op **Alle bestanden en mappen** onder **Zoekassistent**.
    3.  Typ in het vak **De volledige of gedeeltelijke bestandsnaam** een bestandsnaam uit de betreffende bestandsinformatietabel en klik vervolgens op **Zoeken**.
    4.  Klik in de lijst met bestanden met de rechtermuisknop op een bestandsnaam uit de betreffende bestandsinformatietabel en klik vervolgens op **Eigenschappen**.  
        **Opmerking** Afhankelijk van de versie van het geïnstalleerde besturingssysteem of de geïnstalleerde programma's zijn sommige van de bestanden in de bestandsinformatietabel mogelijk niet geïnstalleerd.
    5.  Bepaal op het tabblad **Versie** de versie van het bestand dat op uw computer is geïnstalleerd door de versie te vergelijken met de versie in de betreffende bestandsinformatietabel.  
        **Opmerking** Andere kenmerken dan de bestandsversie kunnen veranderen tijdens de installatie. Vergelijking van andere bestandskenmerken met de gegevens in de bestandsinformatietabel vormt geen ondersteunde methode om te controleren of de update is toegepast. Bovendien kunnen in bepaalde gevallen de namen van bestanden tijdens installatie worden gewijzigd. Als de bestands- of versiegegevens niet aanwezig zijn, gebruikt u een van de andere beschikbare methoden om te controleren of de update is geïnstalleerd.

### Overige informatie

**Dankbetuiging**

Microsoft [bedankt](http://go.microsoft.com/fwlink/?linkid=21127) de volgende partijen voor de samenwerking bij het verbeteren van de beveiliging voor klanten:

-   Martyn Tovey van [Netcraft](http://news.netcraft.com/) voor het melden van het beveiligingslek met betrekking tot cross-site scripting en spoofing in Microsoft Content Management Service – (CVE-2007-0939)

**Andere beveiligingsupdates:**

Op de volgende locaties zijn updates verkrijgbaar voor andere beveiligingsproblemen:

-   Beveiligingsupdates zijn verkrijgbaar via het [Microsoft Downloadcentrum](http://go.microsoft.com/fwlink/?linkid=21129). U vindt deze updates het snelst door een zoekactie uit te voeren met als trefwoord "security\_patch''.
-   Updates voor consumentenplatforms zijn verkrijgbaar op de website [Windows Update](http://go.microsoft.com/fwlink/?linkid=40747).

**Ondersteuning:**

-   Technische ondersteuning van [Microsoft Product Support Services](http://support.microsoft.com/?ln=nl) is beschikbaar via 020-500 1005. Voor ondersteuningsverzoeken in verband met beveiligingsupdates worden geen kosten in rekening gebracht.
-   Voor internationale klanten is ondersteuning verkrijgbaar bij de Microsoft-vestiging in hun land. Voor ondersteuning in verband met beveiligingsupdates worden geen kosten in rekening gebracht. Ga naar de [website voor internationale ondersteuning](http://go.microsoft.com/fwlink/?linkid=21155) voor meer informatie over hoe u contact kunt opnemen met Microsoft voor ondersteuning.

**Beveiligingsinformatie:**

-   Op de website [Microsoft TechNet Security](http://go.microsoft.com/fwlink/?linkid=21132) vindt u extra informatie over beveiliging in Microsoft-producten.
-   [TechNet Update Management Center](http://go.microsoft.com/fwlink/?linkid=69903)
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Windows Update-catalogus: Zie [Microsoft Knowledge Base-artikel 323166](http://support.microsoft.com/kb/323166) voor meer informatie over de Windows Update-catalogus.
-   [Office Update](http://go.microsoft.com/fwlink/?linkid=21135)

**Software Update Services:**

Met Microsoft Software Update Services (SUS) kunnen beheerders snel en betrouwbaar de meest recente essentiële updates en beveiligingsupdates implementeren voor Windows 2000- en Windows Server 2003-servers, alsmede voor desktopsystemen met Windows 2000 Professional of Windows XP Professional.

Ga naar de website [Software Update Services](http://go.microsoft.com/fwlink/?linkid=21133) voor meer informatie over de implementatie van deze beveiligingsupdate met Software Update Services.

**Windows Server Update Services:**

Als Windows Server Update Services (WSUS) wordt gebruikt, kunnen beheerders snel en betrouwbaar de nieuwste essentiële updates en beveiligingsupdates implementeren voor Windows-besturingssysteem Windows 2000 en later, Office XP en later, Exchange Server 2003 en SQL Server 2000 en later.

Ga naar de website [Windows Server Update Services](http://go.microsoft.com/fwlink/?linkid=50120) voor informatie over hoe u deze beveiligingsupdate kunt implementeren met behulp van Windows Server Update Services.

**Systems Management Server:**

Microsoft Systems Management Server (SMS) is een configureerbare bedrijfsoplossing voor het beheren van updates. Met SMS kunnen beheerders bepalen of beveiligingsupdates nodig zijn voor Windows-systemen, en deze updates in de gehele organisatie gecontroleerd implementeren met minimaal ongemak voor de eindgebruikers. Ga naar de website [SMS 2003 Security Patch Management](http://go.microsoft.com/fwlink/?linkid=22939) voor meer informatie over hoe beheerders met SMS 2003 beveiligingsupdates kunnen implementeren. SMS 2.0-gebruikers kunnen ook [Software Updates Service Feature Pack](http://go.microsoft.com/fwlink/?linkid=33340) gebruiken voor het implementeren van beveiligingsupdates. Ga naar de [SMS-website](http://go.microsoft.com/fwlink/?linkid=21158) voor informatie over SMS.

**Opmerking** SMS maakt gebruik van de Microsoft Baseline Security Analyzer, de Microsoft Office Detection Tool en de Enterprise Update Scan Tool om brede ondersteuning te kunnen bieden voor het zoeken en uitvoeren van beveiligingsupdates. Bepaalde software-updates worden mogelijk niet opgemerkt door deze hulpprogramma's. Beheerders kunnen in deze gevallen de inventarisatiefuncties van SMS gebruiken om de updates op bepaalde systemen uit te voeren. Ga naar de volgende [website](http://go.microsoft.com/fwlink/?linkid=33341) voor meer informatie over deze procedure. Voor bepaalde beveiligingsupdates zijn beheerdersrechten vereist na het opnieuw opstarten van het systeem. Beheerders kunnen voor het installeren van deze updates de Elevated Rights Deployment Tool gebruiken (die deel uitmaakt van het [SMS 2003 Administration Feature Pack](http://go.microsoft.com/fwlink/?linkid=33387) en het [SMS 2.0 Administration Feature Pack](http://go.microsoft.com/fwlink/?linkid=21161)).

**Uitsluiting van aansprakelijkheid:**

De informatie die wordt geboden in de Microsoft Knowledge Base, wordt geleverd 'in de huidige staat' zonder enige garantie. Microsoft wijst hierbij alle expliciete of impliciete garanties van de hand, met inbegrip van alle garanties betreffende de verhandelbaarheid en geschiktheid voor een bepaald doel. Voorzover maximaal is toegestaan op grond van toepasselijk recht zijn Microsoft Corporation en/of haar leveranciers in geen geval aansprakelijk voor enige directe, indirecte of incidentele schade, bijzondere schade, gevolgschade of schade ten gevolge van het verlies van winsten, zelfs als Microsoft Corporation of haar leveranciers van de mogelijkheid van dergelijke schade op de hoogte is gesteld. Aangezien sommige staten/rechtssystemen uitsluiting of beperking van aansprakelijkheid voor gevolgschade of incidentele schade niet toestaan, is de voorgaande beperking wellicht niet op u van toepassing.

**Revisies:**

-   V1.0 (10 april 2007): Bulletin gepubliceerd.
-   V1.1 (1 mei 2007): bulletin bijgewerkt. Aanvullende opmerkingen in [Microsoft Knowledge Base-artikel 924429](http://support.microsoft.com/kb/924429) waarin de bekende problemen worden beschreven die klanten kunnen ondervinden bij installatie van deze beveiligingsupdate.
-   V2.0 (12 juni 2007): Bulletin bijgewerkt: Dit bulletin is opnieuw uitgebracht met een oplossing voor de problemen die worden beschreven in [Microsoft Knowledge Base-artikel 924429](http://support.microsoft.com/kb/924429).

*Built at 2014-04-18T01:50:00Z-07:00*
