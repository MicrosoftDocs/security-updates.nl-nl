---
TOCTitle: Gebruikslicentie verkrijgen
Title: Gebruikslicentie verkrijgen
ms:assetid: '0b6cde34-418a-4dee-9d27-b65b93b535ac'
ms:contentKeyID: 18113870
ms:mtpsurl: 'https://technet.microsoft.com/nl-nl/library/Cc720194(v=WS.10)'
author: SharonSears
ms.author: SharonSears
---

Gebruikslicentie verkrijgen
===========================

Als een gebruiker wil werken met door RMS beveiligde inhoud, moet deze een gebruikslicentie verkrijgen via de licentieservice van RMS. In de volgende afbeelding wordt het proces van het aanvragen en ontvangen van een gebruikslicentie geïllustreerd.

![alt text](/security-updates/images/Cc720194.37b8d28c-9749-4e81-bc6a-22692fefb8b6(WS.10).gif "Proces van het verkrijgen van een gebruikslicentie")

Het proces voor het verkrijgen van een gebruikslicentie omvat de volgende stappen:

1.  De gebruiker ontvangt een beveiligd bestand via een standaardkanaal voor distributie en opent het bestand in een toepassing met RMS-ondersteuning. Als op de huidige computer of het huidige apparaat van de gebruiker geen rechtenaccountcertificaat aanwezig is, moet er een certificaat worden verkregen.
2.  De toepassing met RMS-ondersteuning verstuurt een aanvraag voor een gebruikslicentie naar de server die de uitgiftelicentie voor de beveiligde inhoud heeft uitgegeven. In de aanvraag zijn het rechtenaccountcertificaat met de openbare sleutel van de gebruiker en de uitgiftelicentie met de symmetrische inhoudssleutel opgenomen.
    Een uitgiftelicentie die met een clientlicentiecertificaat is uitgegeven, bevat de URL van de server waarmee het certificaat is uitgegeven. In dit voorbeeld wordt de aanvraag voor een gebruikslicentie niet verstuurd naar de computer waarmee de uitgiftelicentie is uitgegeven, maar naar de server waarmee het clientlicentiecertificaat is uitgegeven.
3.  Voordat een gebruikslicentie wordt verleend, wordt op de licentieserver gecontroleerd of de gebruiker is gemachtigd en of de naam van de gebruiker is opgenomen in de uitgiftelicentie. Op de server wordt het accountcertificaat van de gebruiker gevalideerd en vervolgens wordt bepaald welke machtigingen aan de gebruiker zijn verleend, rechtstreeks of als lid van een groep.
    Op de server wordt de symmetrische inhoudsleutel gedecodeerd met de persoonlijke sleutel van de server. Vervolgens wordt de sleutel opnieuw gecodeerd met de openbare sleutel van de ontvanger en toegevoegd aan de gebruikslicentie. Hierdoor kan alleen de bedoelde gebruiker de inhoudsleutel en de beveiligde inhoud decoderen.
    Op de server worden de relevante voorwaarden aan de gebruikslicentie toegevoegd, zoals een uitsluiting van een toepassings- of Windows-versie. Deze voorwaarden worden afgedwongen door de client op het moment dat de gebruikslicentie aan de door RMS beveiligde inhoud wordt gekoppeld.
4.  Als de validering is voltooid, wordt de gebruikslicentie teruggestuurd naar de clientcomputer van de gebruiker.
