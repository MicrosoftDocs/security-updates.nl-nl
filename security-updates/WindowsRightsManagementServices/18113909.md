---
TOCTitle: 'RMS-functies'
Title: 'RMS-functies'
ms:assetid: '4a147e77-8df0-4b12-a3a0-8eb31f5b22dc'
ms:contentKeyID: 18113909
ms:mtpsurl: 'https://technet.microsoft.com/nl-nl/library/Cc720265(v=WS.10)'
author: SharonSears
ms.author: SharonSears
---

RMS-functies
============

RMS is een eenduidige oplossing voor het beveiligen van inhoud. Tevens biedt RMS hulpprogramma's die u kunt gebruiken voor het instellen en configureren van servers, clients en gebruikersaccounts voor vertrouwde entiteiten in een RMS-systeem. Deze procedure bestaat uit de volgende functies:

-   **Serverinschrijving**. Binnen een organisatie wordt er in elk forest een basiscertificeringsserver ingesteld die deelneemt aan het RMS-systeem door elke basiscertificeringsserver in de inschrijvingsservice van Microsoft in te schrijven. Deze inschrijving kan automatisch plaatsvinden als de server een internetverbinding heeft. Heeft de server geen verbinding met internet, dan kunt u via off line inschrijving de server handmatig inschrijven door vanaf een andere computer met een internetverbinding een aanvraag tot inschrijving naar Microsoft te sturen. Nadat de server is ingeschreven, wordt er aan de server een basisserverlicentieverleningscertificaat toegewezen dat de positie van de server in de RMS-vertrouwenshiërarchie van de organisatie aangeeft. Vervolgens worden de andere servers die deel uit zullen maken van het systeem ingesteld door deze toe te voegen aan het basiscertificeringscluster in dat forest of door een of meer licentieservers bij de basiscertificeringsserver in te schrijven. Tijdens de inschrijving van de server worden de certificaten gemaakt waarmee de servers licenties kunnen uitgeven die worden vertrouwd door RMS. Zie 'Inschrijving van RMS' in 'Technische referentie van RMS' in deze documentatie voor meer informatie.
-   **Installatie van de clientsoftware**. Binnen de organisatie moet de RMS-clientsoftware op alle clientcomputers worden geïnstalleerd die worden gebruikt voor het maken of verwerken van door RMS beveiligde inhoud. Nadat de software is geïnstalleerd, moet de computer worden geactiveerd. De computer wordt geactiveerd wanneer er een computercertificaat voor de aangemelde gebruiker wordt gemaakt. Dit certificaat bevat de openbare sleutel van de computer. Het activeringsproces wordt op de computer uitgevoerd en is transparant voor de gebruiker.
-   **Gebruikerscertificaten**. Binnen organisaties moet worden aangegeven welke gebruikers in de RMS-installatie worden vertrouwd. Daarom worden in RMS rechtenaccountcertificaten uitgegeven waarmee gebruikersaccounts met een speciaal beveiligd sleutelpaar aan de computer van de gebruiker worden gekoppeld. Met deze certificaten kunnen gebruikers door RMS beveiligde inhoud uitgeven en verwerken. Elk certificaat bevat een openbare sleutel die wordt gebruikt om een licentie te verschaffen voor informatie die bestemd is voor die gebruiker. Zie 'RMS-accountcertificering' in 'Technische referentie van RMS' in deze documentatie voor meer informatie.
-   **Clientinschrijving**. Als voor het uitgeven van door RMS beveiligde inhoud clientcomputers worden gebruikt die niet zijn verbonden met het bedrijfsnetwerk, is er een clientinschrijving vereist. Clientcomputers die staan ingeschreven bij RMS, ontvangen clientlicentieverleningscertificaten waarmee gebruikers ook door RMS beveiligde inhoud kunnen uitgeven als er geen verbinding met het bedrijfsnetwerk is. Zie 'Inschrijving van de RMS-client' in 'Technische referentie van RMS' in deze documentatie voor meer informatie.
-   **Standaarddefinities van gebruiksrechten en -voorwaarden**. In RMS wordt voor het weergeven van de gebruiksrechten en -voorwaarden gebruikgemaakt van een XML-taal, de eXtensible rights Markup Language (XrML), versie 1.2.1. Zie 'XrML' in 'Technische referentie van RMS' in deze documentatie voor meer informatie.
-   **Uitgiftelicenties voor gebruiksrechten en -voorwaarden**. Auteurs kunnen in toepassingen met RMS-ondersteuning eenvoudige hulpprogramma's gebruiken om inhoudsspecifieke gebruiksrechten en -voorwaarden toe te wijzen die overeenkomen met het bedrijfsbeleid van de organisatie. Deze voorwaarden en rechten worden gedefinieerd in uitgiftelicenties. De uitgiftelicenties geven aan welke gemachtigde gebruikers de inhoud mogen verwerken en hoe de inhoud mag worden gebruikt en gedistribueerd. Zie 'Uitgiftelicenties' in 'Technische referentie van RMS' in deze documentatie voor meer informatie.
-   **Uitgiftelicenties voor het afdwingen van gebruiksrechten en -voorwaarden**. Een gebruiker die door RMS beveiligde inhoud ontvangt, moet een gebruikslicentie aanvragen bij en ontvangen van RMS om de inhoud te kunnen bekijken. Een gebruikslicentie wordt toegekend aan een individu en geeft een overzicht van de gebruiksrechten en -voorwaarden wanneer die persoon de inhoud verwerkt. In een toepassing met RMS-ondersteuning kunnen RMS-functies worden gebruikt voor het lezen, interpreteren en afdwingen van gebruiksrechten en -voorwaarden. Zie 'Gebruikslicenties' in 'Technische referentie van RMS' in deze documentatie voor meer informatie.
-   **Codering en sleutels**. Door RMS beveiligde inhoud is altijd gecodeerd. In toepassingen met RMS-ondersteuning worden symmetrische sleutels gebruikt voor het coderen van inhoud. Alle RMS SP1-servers, -clientcomputers en -gebruikersaccounts beschikken over een sleutelpaar met RSA-sleutels van 1024 bits. Deze sleutelparen worden in RMS gebruikt voor het coderen van de inhoudsleutel in zowel uitgiftelicenties als gebruikslicenties, en het ondertekenen van RMS-certificaten en licenties. Hierdoor hebben alleen gemachtigde gebruikers en computers toegang tot de inhoud. De inhoudsleutel wordt gecodeerd met de openbare sleutel van de server in de uitgiftelicentie, wanneer de gebruiker probeert te werken met de beveiligde inhoud die is gecodeerd met de openbare sleutel van het rechtenaccountcertificaat van de gebruiker in de gebruikslicentie. Hierdoor kunnen de rechten die aan de specifieke gebruikersaccount zijn toegewezen worden opgegeven en afgedwongen. Zie 'RMS-codering en -sleutels' in 'Technische referentie van RMS' in deze documentatie voor meer informatie.
-   **Sjablonen voor het rechtenbeleid**. Beheerders kunnen sjablonen voor het officiële rechtenbeleid maken en distribueren. In deze sjablonen zijn de gebruiksrechten en -voorwaarden opgenomen voor een reeks vooraf gedefinieerde gebruikers. Met deze sjablonen kan er binnen een organisatie op een duidelijke manier een hiërarchie worden gemaakt voor het classificeren van documenten op basis van de inhoud. Binnen de organisatie kunnen bijvoorbeeld sjablonen worden toegewezen aan werknemers met verschillende gebruiksrechten en -voorwaarden voor geheime, vertrouwelijke en persoonlijke inhoud. Deze sjablonen kunnen worden gebruikt in toepassingen met RMS-ondersteuning, zodat gebruikers op een eenvoudige en consistente manier het gebruiksbeleid op inhoud kunnen toepassen. Zie 'Sjablonen voor het rechtenbeleid' in 'Technische referentie van RMS' in deze documentatie voor meer informatie.
-   **Intrekkingslijsten**. Beheerders kunnen intrekkingslijsten maken en distribueren. Met deze lijsten kunnen onveilige principals worden herkend die niet meer geldig zijn en grotendeels zijn verwijderd van het RMS-systeem. Via de intrekkingslijst van de organisatie kunnen certificaten voor bepaalde computers of gebruikersaccounts ongeldig worden gemaakt. Het rechtenaccountcertificaat van een ontslagen werknemer kan bijvoorbeeld worden toegevoegd aan de intrekkingslijst. Het certificaat kan dan niet meer worden gebruikt voor het uitvoeren van bewerkingen, zoals het verkrijgen van nieuwe uitgiftelicenties of gebruikslicenties. Zie 'Intrekking van RMS' in 'Technische referentie van RMS' in deze documentatie voor meer informatie.
-   **Uitsluitingsbeleid**. Beheerders kunnen een uitsluitingsbeleid op de server implementeren. Hiermee kunnen aanvragen voor een licentie worden afgekeurd op basis van de gebruikers-id van de aanvrager (Windows-aanmeldingsreferenties of Microsoft® .NET Passport-id), het rechtenaccountcertificaat of de versie van lockbox. Met het uitsluitingsbeleid worden nieuwe licentieaanvragen van beschadigde principals afgekeurd, maar in tegenstelling tot een intrekking, blijven de principals bij een uitsluitingsbeleid gewoon geldig. Beheerders kunnen tevens toepassingen uitsluiten die mogelijk schadelijk of onveilig zijn. Zo wordt voorkomen dat hiermee door RMS beveiligde inhoud kan worden gedecodeerd. Zie 'Uitsluiting van RMS' in 'Technische referentie van RMS' in deze documentatie voor meer informatie.
-   **Logboekdatabase**. Beheerders kunnen het gebruik van door RMS beveiligde inhoud binnen een organisatie bijhouden en controleren. RMS installeert een ondersteuningsfunctie voor logboekregistratie, zodat organisaties zicht hebben op de RMS-activiteiten, inclusief de uitgegeven of afgekeurde uitgiftelicenties en gebruikslicenties. Zie 'Logboekregistratie beheren' in 'Een RMS-server beheren' in deze documentatie voor meer informatie.
-   **Uitbreidbare en aanpasbare oplossing**. U kunt RMS uitbreiden met aanvullende functies door de Windows Rights Management Services SDK te installeren.
