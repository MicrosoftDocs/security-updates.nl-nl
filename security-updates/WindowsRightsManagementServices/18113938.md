---
TOCTitle: Sjablonen voor het rechtenbeleid maken en wijzigen
Title: Sjablonen voor het rechtenbeleid maken en wijzigen
ms:assetid: '6014176f-ef71-4d29-b3e3-da129c18563d'
ms:contentKeyID: 18113938
ms:mtpsurl: 'https://technet.microsoft.com/nl-nl/library/Cc720281(v=WS.10)'
author: SharonSears
ms.author: SharonSears
---

Sjablonen voor het rechtenbeleid maken en wijzigen
==================================================

Als u een sjabloon voor het rechtenbeleid toevoegt of bewerkt, kunt u de volgende elementen opgeven:

-   **Naam en beschrijving van de sjabloon voor het rechtenbeleid**. U kunt desgewenst een e-mailadres opgeven dat door gebruikers kan worden gebruikt om meer rechten aan te vragen dan er op basis van de sjabloon voor het rechtenbeleid zijn toegewezen.
-   **Gebruikers en groepen die gebruikslicenties kunnen aanvragen voor inhoud die is uitgegeven met deze sjabloon voor het rechtenbeleid.** Als u wilt opgeven dat elke gebruiker een gebruikslicentie voor de beveiligde inhoud kan verkrijgen, gebruikt u de groep **Iedereen**. Dit is een speciale groep die wordt erkend door RMS. Als u deze speciale groep aan uw sjabloon wilt toevoegen, typt u op de pagina **Sjablooninstellingen voor rechtenbeleid** het woord **Iedereen** in het veld **Gebruikers of groepen toevoegen** en klikt u op **Toevoegen**.
-   **Rechten die zijn toegewezen aan elke gebruiker of groep.** Sommige rechten worden automatisch geselecteerd vanwege afhankelijkheden tussen bepaalde rechten. Als u bijvoorbeeld het recht **Bewerken** selecteert, worden de rechten **Weergeven** en **Opslaan** eveneens geselecteerd. Zie '[RMS-rechten en XrML](https://technet.microsoft.com/7eb5cdd1-cd48-4b2b-96b6-fc74f7b42e7f)' verderop in dit onderwerp voor informatie over de wijze waarop deze rechten zich verhouden tot de rechten in de XrML-taal.
-   **Verloopbeleid voor de inhoud die is uitgegeven met deze sjabloon voor het rechtenbeleid.** Standaard verloopt inhoud nooit. Dit betekent dat gebruikers op elk moment gebruikslicenties kunnen verkrijgen. U kunt een van de volgende opties voor het verloopbeleid kiezen:
    -   **Inhoud verloopt nooit**. Dit is de standaardoptie. Als deze optie is geselecteerd, heeft de gebruiker met de gebruikslicentie toegang tot de inhoud zolang deze licentie op de computer aanwezig is.
    -   **Inhoud verloopt op**. U kunt opgeven op welke datum de inhoud verloopt. Dit betekent dat een gebruikslicentie op deze datum verloopt en er na deze datum geen gebruikslicenties voor de inhoud kunnen worden verkregen.
    -   **Inhoudslicentie verloopt** *n* **dag(en) na de uitgiftedatum**. U kunt opgeven na hoeveel dagen na uitgifte geen gebruikslicenties meer kunnen worden verkregen.
    -   **Gebruikslicenties voor inhoud moeten worden vernieuwd elke:** *n* **dagen**. U kunt opgeven dat gebruikers hun gebruikslicentie een bepaalde tijd na ontvangst moeten vernieuwen. U kunt deze beleidsinstelling toepassen in combinatie met de vorige beleidsinstellingen.
-   **Uitgebreid beleid**. U kunt een of meer van de volgende beleidsinstellingen selecteren:
    -   **Aan de auteur worden volledige rechten toegekend, zonder verlooptermijn**. Met deze beleidsinstelling beschikt de auteur over permanente, volledige rechten. Deze instelling wordt ook toegepast als u hebt opgegeven dat inhoud op een bepaald moment verloopt.
    -   **Door RMS beveiligde inhoud kan in vertrouwde browsers worden weergegeven**. Met deze beleidsinstelling bepaalt u of inhoud in vertrouwde browsers kan worden weergegeven als dit eveneens is ingesteld in de toepassing met RMS-ondersteuning waarmee de inhoud is gemaakt. Als u dit selectievakje niet inschakelt, moet beveiligde inhoud worden weergegeven met de toepassing waarmee de inhoud is gemaakt.
    -   **Verlang een nieuwe licentie telkens wanneer inhoud wordt geconsumeerd**. Met deze beleidsinstelling bepaalt u of gebruikers elke keer een nieuwe gebruikslicentie moeten aanvragen als ze met inhoud willen werken die is uitgegeven met deze sjabloon voor het rechtenbeleid. Als deze beleidsinstelling is geselecteerd, moet de gebruiker een verbinding kunnen maken met de RMS-server om toegang tot inhoud te krijgen.

    | ![](/security-updates/images/Cc720281.Caution(WS.10).gif)Waarschuwing                                                                                                                                                                                                                                                                                                                                                                                                                                                                                                                                                                        |
    |---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | Ga voorzichtig te werk wanneer u de beleidsinstelling **Verlang een nieuwe licentie telkens wanneer inhoud wordt geconsumeerd** inschakelt. Als u dit doet, moeten gebruikers op het netwerk zijn aangesloten wanneer ze met inhoud willen werken die is uitgegeven met deze sjabloon voor het rechtenbeleid. Zijn gebruikers niet op het netwerk aangesloten, dan kunnen ze niet werken met deze inhoud. Door deze instelling niet in te schakelen, hebben gebruikers alleen de eerste keer dat zij deze inhoud willen gebruiken een gebruikslicentie nodig. Gebruikers kunnen deze gebruikslicentie dan off line blijven gebruiken tot deze verloopt. |

-   **Verplicht gebruik van toepassingsspecifieke gegevens**. Bij deze instelling kan aangepast beleid worden gebruikt dat is gebaseerd op voorwaarden die specifiek van toepassing zijn op de toepassing met RMS-ondersteuning. Als u dit selectievakje inschakelt, typt u een naam- en waardepaar voor de toepassing en klikt u op **Toevoegen** om dit toe te voegen aan de lijst.
-   **Intrekkingsbeleid voor deze sjabloon voor het rechtenbeleid**. Selecteer **Verlang intrekking** als u wilt opgeven dat een intrekkingslijst vereist is. Als u intrekking wilt vereisen, moet u een intrekkingslijst maken en onderhouden. Zie '[Intrekking beheren](https://technet.microsoft.com/df732a7d-1fb0-4845-87ca-fab4bc5f98a0)' eerder in dit onderwerp voor meer informatie over intrekken.
-   **Intrekkingslijst voor clienttoegang**. Deze eigenschap bevat een URL naar de intrekkingslijst. U kunt de intrekkingslijst beschikbaar stellen door een webservice te gebruiken die toegankelijk is via een URL. Als met een clientcomputer wordt geprobeerd de door rechten beveiligde inhoud te openen waarvoor een intrekkingslijst is vereist, wordt eerst op de lokale computer naar de intrekkingslijst gezocht. Staat de lijst niet op de lokale computer of is de lijst verlopen, dan wordt geprobeerd verbinding te maken met de URL die is opgegeven in de sjablooneigenschappen. Nadat de RMS-client verbinding met de intrekkings-URL heeft gemaakt, controleert deze of het OBJECT TYPE, het ID TYPE en de ID-waarden onder het element ISSUER in de intrekkingslijst overeenkomen met de inhoud van de gebruikslicentie van RMS. Daarnaast vergelijkt de RMS-klant de openbare en persoonlijke sleutels waarmee de intrekkingslijst is ondertekend. Als een van deze waarden niet overeenkomt, wordt de intrekkingslijst genegeerd.
-   **Vernieuwingsinterval intrekkingslijst**. Deze eigenschap bevat informatie over het aantal dagen dat een intrekkingslijst geldig is. Als de intrekkingslijst die naar de clientcomputer is gedownload ouder is dan het opgegeven interval, wordt een nieuwe lijst gedownload.
-   **Bestand met openbare sleutel**. Deze eigenschap bevat zowel het pad als de bestandsnaam van het bestand met de openbare sleutel. De bijbehorende persoonlijke sleutel wordt gebruikt voor het ondertekenen van de intrekkingslijst.
