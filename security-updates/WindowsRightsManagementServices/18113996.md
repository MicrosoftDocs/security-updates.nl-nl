---
TOCTitle: 'RMS: Interne en externe toegang'
Title: 'RMS: Interne en externe toegang'
ms:assetid: '59c2c51f-6c20-450c-a334-0e1486292074'
ms:contentKeyID: 18113996
ms:mtpsurl: 'https://technet.microsoft.com/nl-nl/library/Cc747577(v=WS.10)'
author: SharonSears
ms.author: SharonSears
---

RMS: Interne en externe toegang
===============================

Interne en externe toegang met RMS
----------------------------------

-   [Hoe moet ik de firewall instellen om RMS-clients buiten de firewall toegang met RMS-servers te kunnen laten maken?](#bkmk_37)
-   [Hoe werkt het scenario met een extranet?](#bkmk_38)
-   [Als een gebruiker met rechten beveiligde inhoud maakt en die inhoud naar iemand stuurt die geen toegang heeft tot de RMS-installatie, kan die persoon deze inhoud dan gebruiken?](#bkmk_39)
-   [Als ik via Outlook 2003 of Outlook 2007 een met rechten beveiligd e-mailbericht naar een van mijn klanten stuur, wat heeft die klant dan nodig om dat bericht te kunnen openen en lezen?](#bkmk_40)
-   [Hoe kunnen organisaties met rechten beveiligde inhoud uitwisselen als er binnen die organisaties eigen RMS-servers worden gebruikt?](#bkmk_41)
-   [Wanneer een e-mailbericht dat door RMS wordt beveiligd naar iemand buiten de organisatie wordt gestuurd die niet met Outlook werkt, kan die persoon dat e-mailbericht dan beantwoorden met behulp van de invoegtoepassing Right Management en Internet Explorer?](#bkmk_42)

<span id="BKMK_37"></span>
#### Hoe moet ik de firewall instellen om RMS-clients buiten de firewall toegang met RMS-servers te kunnen laten maken?

De firewall moet zo zijn ingesteld, dat computers buiten de firewall SOAP-aanvragen (Simple Object Access Protocol) via HTTP (TCP-poort 80) of HTTPS (TCP-poort 443) naar de RMS-server kunnen sturen.

<span id="BKMK_38"></span>
#### Hoe werkt het scenario met een extranet?

De uitgiftelicentie die aan de inhoud is gekoppeld, bevat twee URL's. Een van die URL's is de URL van het intranet die wordt ingesteld wanneer de RMS-cluster wordt ingericht. De tweede URL is de URL van het extranet die door de RMS-beheerder kan worden ingesteld. Via de URL van het extranet kan de client gebruikslicenties buiten de firewall ophalen. De extranet-URL kan niet worden gebruikt voor het maken van nieuwe met rechten beschermde inhoud. In dat geval is het omzeilen van het register van de RMS-client vereist.

<span id="BKMK_39"></span>
#### Als een gebruiker met rechten beveiligde inhoud maakt en die inhoud naar iemand stuurt die geen toegang heeft tot de RMS-installatie, kan die persoon deze inhoud dan gebruiken?

Als de gebruiker geen verbinding heeft met de RMS-installatie wanneer de beveiligde inhoud wordt geopend, kan de gebruiker die inhoud niet gebruiken.

Office 2003 of hoger ontvangt bij synchronisatie automatisch gebruikslicenties voor met rechten beveiligde e-mail, zodat de e-mail zonder netwerkverbinding kan worden gelezen. Als de gebruikslicenties voor een e-mailbericht automatisch door Outlook 2003 of hoger in de cache worden opgeslagen, worden de rechten van het e-mailbericht ook toegewezen aan eventuele bijlagen (documenten van Excel 2003, Excel 2007, Word 2003 en PowerPoint 2003). De bijlagen worden niet automatisch gesynchroniseerd wanneer het e-mailbericht wordt gedownload. Deze worden afzonderlijk geopend wanneer de computer is aangesloten op het netwerk om een gebruikslicentie op te halen.

<span id="BKMK_40"></span>
#### Als ik via Outlook 2003 of Outlook 2007 een beveiligd e-mailbericht naar een van mijn klanten stuur, wat heeft die klant dan nodig om dat bericht te kunnen openen en lezen?

De ontvanger van een dergelijk e-mailbericht heeft Outlook 2003, Outlook 2007 of de invoegtoepassing Rights Management en Internet Explorer nodig. Als er binnen de organisatie van de ontvanger een vertrouwensrelatie is ingesteld tussen hun RMS-servers en uw RMS-installatie, kan de ontvanger het e-mailbericht zonder meer lezen. De vertrouwensrelatie wordt ingesteld door de licentiecertificaten van de RMS-server uit te wisselen. Deze certificaten bevatten de respectieve openbare sleutels.

Als er in de organisatie van de ontvanger geen RMS-infrastructuur of geen vertrouwensrelatie is ingesteld, kunt u uw klant vragen een Windows Live-ID in te stellen. Vervolgens kunt u het e-mailbericht naar de ontvanger versturen door rechten op te geven die zijn toegekend aan de referenties van de Windows Live-ID van de klant. Bij deze aanpak wordt een gebruikslicentie aangevraagd via de Microsoft IRM-service die op internet beschikbaar is. Met deze gratis IRM-service kan de IRM op proef worden gebruikt. De service is alleen bedoeld voor het testen van RMS. Als u met behulp van deze service inhoud wilt beveiligen, moet u er wel rekening mee houden dat deze service zonder kennisgeving kan worden beëindigd.

<span id="BKMK_41"></span>
#### Hoe kunnen organisaties met rechten beveiligde inhoud uitwisselen als er binnen die organisaties eigen RMS-servers worden gebruikt?

In RMS worden vertrouwde gebruikersdomeinen gebruikt. De gebruikerscertificaten die door de ene RMS-installatie worden gegenereerd, worden vertrouwd door een andere RMS-installatie.

<span id="BKMK_42"></span>
#### Wanneer een e-mailbericht dat door RMS wordt beveiligd, naar iemand buiten de organisatie wordt gestuurd die niet met Outlook werkt, kan die persoon dat e-mailbericht dan beantwoorden met behulp van de invoegtoepassing Right Management en Internet Explorer?

De ontvanger van een met rechten beveiligd e-mailbericht kan dat bericht net als elk ander e-mailbericht beantwoorden, maar de tekst van het ontvangen bericht blijft met rechten beveiligd. De clienttoepassing bepaalt hoe het e-mailbericht wordt verpakt. Het oorspronkelijke e-mailbericht kan als een gecodeerde bijlage aan het antwoord worden gekoppeld, maar kan ook worden verwijderd, zoals bijvoorbeeld in Outlook 2003 of Outlook 2007 gebeurt.
