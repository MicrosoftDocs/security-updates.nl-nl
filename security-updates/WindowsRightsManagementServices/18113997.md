---
TOCTitle: Praktische tips voor beveiliging met RMS
Title: Praktische tips voor beveiliging met RMS
ms:assetid: '762037ce-9bee-4d89-bb14-7dd1c004dca3'
ms:contentKeyID: 18113997
ms:mtpsurl: 'https://technet.microsoft.com/nl-nl/library/Cc747564(v=WS.10)'
author: SharonSears
ms.author: SharonSears
---

Praktische tips voor beveiliging met RMS
========================================

De volgende praktische tips bieden richtlijnen waarmee u de beveiliging voor RMS (Rights Management Services) effectief kunt beheren. Algemene informatie over beveiliging is beschikbaar op de website van Microsoft [http://go.microsoft.com/fwlink/?LinkId=49428](http://go.microsoft.com/fwlink/?linkid=49428).

-   **Gebruik SSL-certificaatverificatie voor de RMS-webservices**. Aanvragen die de RMS-client naar de RMS-cluster verzendt worden standaard niet gecodeerd. Door een SSL-certificaat (Secure Sockets Layer) te installeren en SSL-verificatie te eisen voor de virtuele RMS-mappen op alle RMS-servers in de cluster, worden certificerings- en licentieaanvragen gecodeerd voordat die over het netwerk worden verzonden. Voor aanvullende beveiliging kunt u smartcardverificatie inschakelen voor de RMS-webservices.
-   **Gebruik een hardware CSP om de persoonlijke RMS-sleutel te beschermen**. Tijdens het installeren van RMS bestaat de standaardbescherming voor persoonlijke sleutels van RMS-clustersleutels uit een op software gebaseerde cryptografieprovider (CSP) die de sleutel van de RMS-cluster codeert en opslaat in de RMS-configuratiedatabase. Voor extra beveiliging kan een op hardware gebaseerde CSP, of hardwarebeveiligingsmodule, worden gebruikt. Bij deze methode van sleutelbescherming wordt de sleutel opgeslagen op een smartcard die is verbonden met de RMS-servers. Het voordeel van een op hardware gebaseerde CSP is dat de persoonlijke RMS-sleutel niet wordt opgeslagen op de computer. Vraag uw hardwareleverancier of een op hardware gebaseerde CSP leverbaar is die is getest op gebruik met RMS.
-   **Bescherm de RMS-groep supergebruikers**. De RMS-groep supergebruikers heeft de volledige controle over alle met rechten beschermde inhoud. De groep moet uitsluitend worden ingeschakeld en gebruikt als dat noodzakelijk is. Om die reden moet een beperkte Active Directory®-groep worden gebruikt om het lidmaatschap van de RMS-groep supergebruikers te besturen.
-   **Gebruik een domeinaccount als RMS-serviceaccount met standaardrechten**. Het domeinaccount dat wordt gebruikt voor de RMS-serviceaccount moet onderdeel zijn van de beveiligingsgroep Active Directory-domeingebruikers. Aan dit account mogen geen extra rechten worden toegekend.
-   **Bescherm het Active Directory-kenmerk e-mailadres**. Microsoft® Office-toepassingen met RMS-ondersteuning gebruiken de in Active Directory opgeslagen kenmerken e-mailadres en proxy-adres als unieke identiteit van de RMS-gebruiker voor het certificeren en licentiëren van met rechten beschermde inhoud. Het is van groot belang de machtigingen voor deze kenmerken in Active Directory te beperken tot vertrouwde beheerders. Bovendien moet een informatiebeveiligingsbeleid worden opgezet binnen de organisatie waarmee de mogelijkheid wordt uitgesloten een e-mailadres opnieuw te gebruiken voor een andere gebruiker.
    | ![](/security-updates/images/Cc747564.note(WS.10).gif)Opmerking                                                                                                                                                                                                                                                                                                                                                                                                                                                         |
    |------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | U kunt dit probleem ook voorkomen door in sjablonen voor het rechtenbeleid rechten te verlenen aan groepen in plaats van aan afzonderlijke werknemers. Als het groepslidmaatschap wordt bepaald wanneer een licentie wordt aangevraagd, geeft het rechtenbeleid altijd het huidige groepslidmaatschap weer. U kunt het probleem van opnieuw gebruikte e-mailadressen ook oplossen door gebruik te maken van toepassingen met RMS-ondersteuning die publiceren naar SID's (Security Identifiers) in plaats van naar e-mailadressen. |

-   **Verbeter ACL's voor de RMS-pipelines.**De ACL's (Access Control List) voor de pipelines in de virtuele RMS IIS-map zijn standaard beperkend. Voor meer controle over wie RMS kan gebruiken, kunt u de RMS-pipelines voor certificeren en publiceren beperken tot bepaalde Active Directory-beveiligingsgroepen, in plaats van de standaard domeingebruikersbeveiligingsgroep.
-   **Schakel anonieme verificatie uit voor de RMS-pipeline voor licentieverlening.**Als in de RMS-topologie geen rekening hoeft te worden gehouden met externe gebruikers die zich bijvoorbeeld aanmelden via Windows Live™-ID, moet anonieme verificatie worden uitgeschakeld voor de RMS-pipeline voor licentieverlening.
-   **Breng het aantal services op alle RMS-servers terug tot het minimum.**Net als bij elke andere uitgebreide verdedigingsstrategie voor het beveiligen van servers moeten alle onnodige services worden uitgeschakeld op alle afzonderlijke RMS-servers in elk RMS-cluster. In een RMS-omgeving mogen RMS en de vereiste componenten de enige services zijn die worden uitgevoerd op de RMS-clusterservers.
-   **Gebruik een toepassingslaag-firewall wanneer RMS wordt gebruikt in een extranet.** Bij toepassing van een RMS-extranetscenario moet een toepassingslaag-firewall worden toegepast. Een toepassingslaag-firewall, bijvoorbeeld Microsoft Internet Security and Acceleration (ISA) Server, inspecteert de licentie- en certificeringsaanvragen die worden verzonden naar de RMS-server door de SSL-verbinding af te sluiten bij de firewall, het verkeer te onderzoeken en vervolgens intern een nieuwe verbinding op te zetten.
-   **Schakel SQL Server-verificatiemodus uit voor de RMS-configuratiedatabase**. Wanneer Message Queuing berichten verzendt van de RMS-clusterservers naar de logboekdatabase, worden tevens de referenties van de RMS-serviceaccount doorgegeven aan de database. In de SQL Server-verificatiemodus worden referenties doorgegeven als gewone tekst in de verbindingstekenreeks. Omdat RMS geen gebruik maakt van SQL Server-verificatiemodus, moet die worden uitgeschakeld en moet de SQL-server zo worden geconfigureerd dat uitsluitend Windows-verificatieaanvragen zijn toegestaan.
-   **Codeer de communicatie tussen RMS-clusters en -databases.**Als u wilt voorkomen dat kwaadwillende gebruikers geregistreerde gegevens bemachtigen of wijzigen, beveiligt u de RMS-databases door Secure Sockets Layer (SSL) of Internet Protocol Security (IPSec) zodanig te configureren dat wordt voorzien in gecodeerde kanalen. Zie [http://go.microsoft.com/fwlink/?LinkID=99948](http://go.microsoft.com/fwlink/?linkid=99948.) voor meer informatie over het gebruik van SSL voor het beveiligen van de communicatie met SQL Server. Zie [http://go.microsoft.com/fwlink/?LinkID=99950](http://go.microsoft.com/fwlink/?linkid=99950) voor meer informatie over het gebruik van IPSec om beveiligde communicatie te realiseren tussen twee servers.
-   **Beveilig de netwerkcommunicatie met LDAP-ondertekening**. Communicatie tussen RMS en de globale Active Directory-catalogus moet worden ondertekend. Als LDAP-verkeer is ondertekend, betekent dit dat de gegevenspakketten gegarandeerd afkomstig zijn van een bekende bron en er niet mee is geknoeid. Windows Server® 2003 schakelt standaard LDAP-ondertekening en -codering in. LDAP-ondertekening wordt tevens ondersteund in Windows 2000 Server met Service Pack 3 (SP3).
-   **Controleer de grootte van de wachtrij voor logboekregistratieberichten**. Controleer met Systeemmonitor regelmatig de grootte van de wachtrij voor uitgaande logboekregistratieberichten. Als de grootte van de wachtrij aanzienlijk toeneemt, controleert u of de service van de logboekregistratie-listener correct werkt. Als een kwaadwillende gebruiker de service van de logboekregistratie-listener stopt, wordt de wachtrij voor uitgaande logboekregistratieberichten steeds groter en zal deze uiteindelijk de schijfruimte van de RMS-server volledig in beslag nemen. Als dit gebeurt, keurt de server andere aanvragen af. Zie 'RMS-logboekregistratie-listener' in 'Technische referentie van RMS in deze documentatie voor meer informatie over de logboekregistratie-listener.
-   **Schakel controle in voor de databaseserver**. Controle van de activiteiten op de database betekent een extra beveiliging voor uw RMS-installatie, omdat de activiteiten en wijzigingen die worden uitgevoerd op uw databases, worden bijgehouden.
-   **Controleer het netwerkverkeer naar de RMS-servers**. RMS moet in uw organisatie op dezelfde manier worden gecontroleerd en beheerd als andere services op het web. RMS-servers kunnen het doelwit worden van Denial-Of-Service-aanvallen en dienen adequaat te worden beheerd.
