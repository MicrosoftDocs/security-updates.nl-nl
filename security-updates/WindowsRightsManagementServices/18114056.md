---
TOCTitle: Topologiedoelen vaststellen
Title: Topologiedoelen vaststellen
ms:assetid: '8275a04d-3e5b-40b0-be9d-2f31b7aeca6b'
ms:contentKeyID: 18114056
ms:mtpsurl: 'https://technet.microsoft.com/nl-nl/library/Cc747652(v=WS.10)'
author: SharonSears
ms.author: SharonSears
---

Topologiedoelen vaststellen
===========================

Een van de belangrijkste stappen bij het ontwerpen van een topologie is het vaststellen van de juiste doelen. Dit zijn enkele van de belangrijke gebieden waarmee u bij het ontwerpen van de RMS-topologie rekening moet houden:

-   **Beheerkosten**. De sitetopologie moet de beheerkosten tot een minimum beperken. Dit betekent het centraliseren van het serverbeheer waar mogelijk en het minimaliseren van het aantal te gebruiken servers.
-   **Netwerklatentie**. De latentie van het netwerk tussen de client en de server is voor de gebruikers merkbaar als een extra vertraging wanneer zij e-mail en documenten openen. Over het algemeen moet de latentie ten minste 90 procent van de tijd in beide richtingen onder de twee seconden blijven.
-   **Betrouwbaarheid**. Het netwerk tussen de client en de server moet betrouwbaar genoeg zijn om een enkel HTTP-verzoek en -antwoord af te handelen met een kans op mislukken (dat wil zeggen, de transactie is beschadigd of verloren gegaan) van minder dan 5 procent.

Dit zijn slechts algemene richtlijnen. Stel uw eigen doelstellingen vast op basis van de eisen en middelen van uw organisatie. Het vaststellen van de doelstellingen is het uitgangspunt bij het bepalen of een topologie aan uw behoeften voldoet. Er zijn vele factoren van invloed op de manier waarop doelstellingen worden bereikt, onder andere het aantal gebruikers, het aantal aanvragen voor een licentie, query's, berichten en andere aan RMS gerelateerde verkeersfactoren. Bovendien kan de implementatiestrategie, die onder andere bepaalt voor welke domeinen en forests u RMS wilt implementeren, een aanzienlijke invloed hebben op het bereiken van uw topologiedoelstellingen. Terwijl u het ontwerpproces voor de topologie doorloopt, houdt u de doelstellingen in gedachten en stelt u vast hoe elk ontwerpproces op uw doelstellingen van invloed is.
