---
TOCTitle: Schaalbaarheidsvereisten evalueren
Title: Schaalbaarheidsvereisten evalueren
ms:assetid: '89f0138c-946d-47d7-a286-041d4d9606a8'
ms:contentKeyID: 18114067
ms:mtpsurl: 'https://technet.microsoft.com/nl-nl/library/Cc747663(v=WS.10)'
author: SharonSears
ms.author: SharonSears
---

Schaalbaarheidsvereisten evalueren
==================================

Om te kunnen bepalen of u een of meer servers moet implementeren, moet u van tevoren bekijken hoeveel gebruikers er met RMS gaan werken en hoeveel bestanden er zullen worden beveiligd.

Dan hebt u een idee van het gemiddelde gebruik. Plan het vereiste piekgebruik, dat waarschijnlijk het drievoudige zal zijn van de vereisten voor het gemiddelde gebruik.

Houd ook rekening met de normen binnen uw bedrijf voor fouttolerantie en beschikbaarheid van services.

RMS is getest met een 2,4-GHz Pentium 4-server met twee processors en 1 GB RAM om een benchmarkmeting vast te leggen. In deze configuratie levert de RMS-server ongeveer 50 licenties per seconde af.

Bij het plannen van de capaciteit kunt u de volgende cijfers gebruiken om de gebruikseisen te schatten voor een RMS-systeem.

###  

 
<table style="border:1px solid black;">
<colgroup>
<col width="25%" />
<col width="25%" />
<col width="25%" />
<col width="25%" />
</colgroup>
<thead>
<tr class="header">
<th style="border:1px solid black;" >Transactie</th>
<th style="border:1px solid black;" >Frequentie</th>
<th style="border:1px solid black;" >Gebruikte bandbreedte van client naar server (KB)</th>
<th style="border:1px solid black;" >Gebruikte bandbreedte van server naar client (KB)</th>
</tr>
</thead>
<tbody>
<tr class="odd">
<td style="border:1px solid black;">Licentieaanvraag</td>
<td style="border:1px solid black;">Wordt herhaald voor iedere gebruiker en voor elk inhoudonderdeel.</td>
<td style="border:1px solid black;">64</td>
<td style="border:1px solid black;">18</td>
</tr>
<tr class="even">
<td style="border:1px solid black;">Rechtenaccountcertificaat</td>
<td style="border:1px solid black;">Uitsluitend RMS-initialisatieverkeer</td>
<td style="border:1px solid black;">12</td>
<td style="border:1px solid black;">16</td>
</tr>
<tr class="odd">
<td style="border:1px solid black;">Clientinschrijving</td>
<td style="border:1px solid black;">Uitsluitend RMS-initialisatieverkeer</td>
<td style="border:1px solid black;">17</td>
<td style="border:1px solid black;">16</td>
</tr>
</tbody>
</table>
  
Daarnaast kan het Active Directory-queryverkeer van invloed zijn op de netwerkdoorvoer. Maar dat is meestal geen factor wanneer u RMS-servers inzet in de dichte nabijheid van de globale-catalogusservers. Dit gaat echter niet op in het uitzonderlijke geval dat het uitvallen van alle globale-catalogusservers op een site failover-overschakeling naar een andere site veroorzaakt via een verbinding die niet dezelfde capaciteit ondersteunt.
  
De volgende tabel bevat basislijngegevens over het bandbreedtegebruik van RMS-transacties. U kunt die gegevens benutten om het effect te beoordelen van Active Directory-queryverkeer op het netwerk van uw organisatie.
  
###  

 
<table style="border:1px solid black;">
<colgroup>
<col width="33%" />
<col width="33%" />
<col width="33%" />
</colgroup>
<thead>
<tr class="header">
<th style="border:1px solid black;" >Transactie</th>
<th style="border:1px solid black;" >Gebruikte bandbreedte van RMS naar globale catalogus (bytes)</th>
<th style="border:1px solid black;" >Gebruikte bandbreedte van globale catalogus naar RMS (bytes)</th>
</tr>
</thead>
<tbody>
<tr class="odd">
<td style="border:1px solid black;">RMS-verbinding tot stand brengen (ldap_bind)</td>
<td style="border:1px solid black;">1600</td>
<td style="border:1px solid black;">200</td>
</tr>
<tr class="even">
<td style="border:1px solid black;">RMS-groepslidmaatschap evalueren (ldap_search)</td>
<td style="border:1px solid black;">200</td>
<td style="border:1px solid black;">100</td>
</tr>
</tbody>
</table>
  
Wanneer u deze referentietabellen gebruikt, moet u de juiste aantallen voor uw implementatie toepassen. Bijvoorbeeld, als de gebruiker lid is van 15 groepen, zijn 200 bytes nodig voor de zoekaanvraag van RMS en 1500 bytes (100 bytes x 15) voor het antwoord van de globale catalogus.
  
De capaciteitsplanning moet worden gebaseerd op de verwachte belasting door aanvragen voor inhoudlicenties, omdat die belasting het merendeel vormt van de bewerkingen die RMS uitvoert. De invoer-/uitvoersnelheid en de doorvoer van het schijfstation zijn geen kritieke factoren voor RMS, omdat aanvragen voor een licentie niet gegevensintensief zijn en volledig kunnen bouwen op in cache opgeslagen informatie.
  
Het CPU-gebruik is de belangrijkste variabele bij het bepalen van de serverdoorvoer, daarom is de keuze van de juiste processors essentieel. De eisen die bij een RMS-server aan het geheugen worden gesteld, nemen toe wanneer de belasting van de server toeneemt en de maximumdoorvoer van de server overtreft. In dat geval, worden de inkomende aanvragen door IIS (Internet Information Services) in een wachtrij in het geheugen gezet, totdat de server de aanvragen kan verwerken. Zodra de wachtrij de limiet bereikt die u in IIS hebt geconfigureerd, worden inkomende aanvragen niet meer in de wachtrij geplaatst maar worden ze in plaats daarvan afgewezen.
  
De RMS-geheugenbehoefte (werkset) voor een belastingspatroon moet volledig binnen de grenzen van de fysieke geheugengrootte passen. De totale geheugengrootte wordt meer bepaald door het opslaan van gegevens in de cache bij het uitbreiden van groepen dan door andere behoeften. Ten minste 1 GB RAM wordt aanbevolen voor elke server waarop RMS wordt uitgevoerd.
  
Elke RMS-server is in staat een vast aantal clientaanvragen in een bepaalde tijd af te handelen (ongeveer 30 tot 50 licenties per seconde). Hierdoor neemt de totale capaciteit voor licentie-uitgifte van een cluster lineair toe, als er servers worden toegevoegd. Bovendien neemt met de schaal ook de betrouwbaarheid toe. Daarom is opschalen niet alleen goed voor elke individuele server, maar ook voor het aantal servers dat u inzet. De volgende voorbeelden van een configuratie laten zien hoe u met deze schattingen de schaalbaarheidsvereisten voor de RMS-implementatie kunt berekenen.
  
-   Een configuratie voor licht gebruik  
    In sommige organisaties zijn de vereisten ten aanzien van het gebruik van RMS zeer bescheiden. Bijvoorbeeld, een organisatie met ongeveer 5000 gebruikers, waarvan 10 procent regelmatig RMS gebruikt om inhoud te beveiligen, zou er van uit kunnen gaan dat een gemiddelde gebruiker per uur drie e-mailberichten wil beveiligen. Op basis van deze eisen moeten de RMS-servers 1500 licenties per uur afleveren. Dit komt neer op 0,42 licenties per seconde. Door dit gemiddelde gebruik met drie te vermenigvuldigen krijgt u een berekend piekgebruik van 1,25 licenties per seconde.  
    Uitgaande van deze berekening, is het gebruik tamelijk licht. Daarom is voor deze organisatie één RMS-server afdoende.  
-   Een configuratie voor gemiddeld gebruik  
    Veel organisaties hebben redelijk grote groepen gebruikers met gemiddelde gebruikseisen. Bijvoorbeeld, een organisatie met ongeveer 40.000 gebruikers, waarvan 50 procent regelmatig RMS gebruikt om inhoud te beveiligen, zou er van uit kunnen gaan dat een gemiddelde gebruiker per uur zeven e-mailberichten en één document of een ander bestand wil beveiligen. Op basis van deze eisen moeten de RMS-servers 160.000 licenties per uur afleveren. Dit komt neer op 44,4 licenties per seconde. Door dit gemiddelde gebruik met drie te vermenigvuldigen krijgt u een berekend piekgebruik van 133,3 licenties per seconde.  
    Op basis van deze berekening is het gebruik gematigd intensief en volstaan drie RMS-servers om aan de huidige eisen te voldoen. Met zes RMS-servers is er tevens ruimte voor groei.  
-   Een configuratie voor zwaar gebruik  
    Grotere organisaties hebben vaak zeer grote groepen gebruikers met hoge gebruikseisen. Bijvoorbeeld, een organisatie met ongeveer 150.000 gebruikers, waarvan 70 procent regelmatig RMS gebruikt om inhoud te beveiligen, zou er van uit kunnen gaan dat een gemiddelde gebruiker per uur 15 e-mailberichten en drie documenten of andere bestanden wil beveiligen. Op basis van deze eisen moeten de RMS-servers 1.890.000 licenties per uur afleveren. Dit komt neer op 525 licenties per seconde. Door dit gemiddelde gebruik met drie te vermenigvuldigen krijgt u een berekend piekgebruik van 1575 licenties per seconde.  
    Op basis van deze berekening is het gebruik zeer intensief volstaan 32 RMS-servers om aan de huidige eisen te voldoen. Met 51 RMS-servers is er tevens ruimte voor groei.
  
Als uw berekeningen 30 tot 50 af te leveren licenties per seconde laten zien, hebt u meestal een andere RMS-server nodig.
