---
TOCTitle: Een serverlicentieverleningscertificaat vernieuwen
Title: Een serverlicentieverleningscertificaat vernieuwen
ms:assetid: 'affce9cf-8b46-4293-8e1c-ee06f2ca6537'
ms:contentKeyID: 18114106
ms:mtpsurl: 'https://technet.microsoft.com/nl-nl/library/Cc747636(v=WS.10)'
author: SharonSears
ms.author: SharonSears
---

Een serverlicentieverleningscertificaat vernieuwen
==================================================

Als u deze procedure wilt uitvoeren, moet u lokaal zijn aangemeld bij de beheerwebsite met een domeingebruikersaccount die lid is van de groep Administrators op de computer die u benadert. Ook leden van de groep Domeinbeheerders kunnen deze procedure uitvoeren. Uit veiligheidsoverwegingen kunt u het beste **Uitvoeren als** gebruiken om deze procedure uit te voeren.

Als u de pagina **Algemeen beheer** wilt openen, klikt u op **Start**, wijst u **Alle programma's** en **Windows RMS** aan en klikt u op **Windows RMS-beheer**.

Als u off line wilt vernieuwen en u gebruikt een computer met een sterk beveiligde browserconfiguratie (zoals een computer met Windows Server 2003 of Windows XP met Service Pack 2) om verbinding te maken met internet en een serverlicentieverleningscertificaat aan te vragen, moet u ervoor zorgen dat de URL van de website van de inschrijvingsservice is toegevoegd aan de zone Vertrouwde websites, zodat u het serverlicentieverleningscertificaat kunt downloaden. Deze URL is https://activation.drm.microsoft.com.

Als u het off line inschrijvingsproces volgt, dient u ervoor te zorgen dat op de computer waarmee u het inschrijvingsverzoek bij de inschrijvingsservice van Microsoft indient de GTE Cyber Trust Root CA als certificeringsinstantie in het certificatenarchief is geïnstalleerd. Deze certificeringsinstantie wordt standaard op Windows Server 2003-computers vertrouwd. Als op de computer een andere Windows-versie actief is, kunt u deze certificeringsinstantie vertrouwen door de nieuwste update van het certificaat via de website Windows Update te downloaden.

Serverlicentieverleningscertificaten vernieuwen
-----------------------------------------------

#### Een serverlicentieverleningscertificaat vernieuwen

1.  Open de pagina **Algemeen beheer** en klik naast de website waarop u een certificaat wilt vernieuwen op **RMS op deze website beheren**.

2.  Klik op de knop **Vernieuwen** in het gedeelte **Clusterbronnen** op de pagina **Beheer**. Het dialoogvenster Vernieuwen wordt weergegeven.

3.  Is uw server verbonden met internet, selecteer dan de optie **On line** en klik op **Vernieuwen** om automatisch uw serverlicentieverleningscertificaat te vernieuwen.

4.  Is uw server niet verbonden met internet, selecteer dan de optie **Off line** en klik vervolgens op de knop **Exporteren**. Het dialoogvenster **Bestand downloaden** wordt weergegeven.

5.  Klik op **Opslaan**. Het dialoogvenster **Opslaan als** wordt weergegeven.

    | ![](/security-updates/images/Cc747636.note(WS.10).gif)Opmerking                                                                                                                     |
    |------------------------------------------------------------------------------------------------------------------------------------------------------------------------------------------------|
    | Klik in het dialoogvenster **Bestand downloaden** NIET op **Openen**. Als u op **Openen** zou klikken, wordt er een foutbericht weergegeven en wordt het inschrijvingsverzoek niet opgeslagen. |

6.  Klik op **Opslaan** om het verzoek naar een bestand te exporteren. Standaard wordt het bestand op het bureaublad opgeslagen onder de naam *Servernaam*RenewRequest.xml, waarbij *servernaam* door de naam van uw RMS-server wordt vervangen. U kunt het bestand op een andere locatie opslaan door de gewenste locatie in de vervolgkeuzelijst Opslaan in te kiezen. U kunt ook de bestandsnaam wijzigen door een andere naam te typen in het vak **Bestandsnaam**.

7.  Nadat u het verzoek tot vernieuwing hebt opgeslagen, wordt het venster **Downloaden voltooid** weergegeven. Als u op **Openen** klikt, wordt de XML-code in het bestand weergegeven, maar maak geen wijzigingen in het bestand. Klik op **Map openen** om de map te openen waarin het bestand wordt opgeslagen. Klik op **Sluiten** als u klaar bent met het bestand en dit op de juiste locatie staat.

8.  Verplaats het aanvraagbestand voor de inschrijving van uw server naar een computer die verbinding met internet kan maken en ga naar de [website van de inschrijvingsservice]() (https://go.microsoft.com/fwlink/?LinkId=25828).

9.  Volg de instructies op de website om een serverlicentieverleningscertificaat te verkrijgen.

10. Verplaats het serverlicentieverleningscertificaat terug naar deze basiscertificeringsserver.

11. Klik in het gedeelte **Clusterbronnen** op **Vernieuwen**. Het dialoogvenster **Vernieuwen** wordt weergegeven.

12. Klik in het dialoogvenster **Vernieuwen** op de knop **Bladeren** en ga naar het serverlicentieverleningscertificaat dat u hebt gedownload. Klik vervolgens op de knop **Importeren**.

13. Klik op **Ja** om te bevestigen dat u dit certificaat wilt importeren.

14. Als het serverlicentieverleningscertificaat met succes is vernieuwd, wordt het gedeelte **Clusterbronnen** bijgewerkt zodat de nieuwe vervaldatum van het serverlicentieverleningscertificaat wordt weergegeven.

Zie '[Serverlicentieverleningscertificaten beheren](https://technet.microsoft.com/549979ad-13ee-4abc-8281-3e002a5a9561)' eerder in dit onderwerp voor meer informatie over het vernieuwen van serverlicentieverleningscertificaten.
