---
TOCTitle: Nieuw in deze versie
Title: Nieuw in deze versie
ms:assetid: 'c68ec6fd-0ff5-467e-85a8-a53b9f089de3'
ms:contentKeyID: 18114167
ms:mtpsurl: 'https://technet.microsoft.com/nl-nl/library/Cc747748(v=WS.10)'
author: SharonSears
ms.author: SharonSears
---

Nieuw in deze versie
====================

Rights Management Services (RMS) met Service Pack 1 (SP1) biedt ondersteuning voor de volgende functies:

-   **De RMS-server inschrijven zonder internetverbinding**. In de vorige versie moest de RMS-server een verbinding met internet hebben om te worden ingeschreven bij de inschrijvingsservice van Microsoft om het basisserverlicentieverleningscertificaat te verkrijgen. Bij RMS SP1 dient het basisserverlicentieverleningscertificaat nog steeds bij de inschrijvingsservice van Microsoft te worden aangevraagd, maar dit kan via een andere computer plaatsvinden, mits deze een internetverbinding heeft. Het certificaat kan vervolgens na inrichting in de RMS-server worden geïmporteerd.
-   **Clients zijn zelfactiverend**. In de vorige versie moesten de computercertificaten en lockboxes voor de clients bij de activeringsservice van Microsoft worden gedownload. Bij RMS SP1 is er geen verbinding met de activeringsservice van Microsoft nodig.
-   **Ondersteuning voor meerdere clienttypen**. In deze versie kan de RMS-server worden gebruikt voor ondersteuning van clients op mobiele apparaten en serverservices. Als beheerder van de RMS-server kunt u bepalen of uw server al dan niet certificering voor deze clients verstrekt wanneer deze proberen uw services te gebruiken.
-   **Ondersteuning voor meertalige sjablonen**. In de vorige versie waren sjablonen gebaseerd op de taalinstelling van Internet Explorer. In deze versie kunt u via de webpagina voor RMS-beheer opgeven in welke taal u een sjabloon wilt maken.
-   **Ondersteuning voor clientverificatie via smartcards**. In deze versie kan de RMS-client voor verificatie bij de RMS-server de referenties gebruiken die als x.509-certificaten op smartcards zijn opgeslagen, zodat rechtenaccountcertificaten (RAC's) en gebruikslicenties kunnen worden verkregen.
