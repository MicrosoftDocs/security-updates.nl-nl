---
TOCTitle: Migratievereisten evalueren
Title: Migratievereisten evalueren
ms:assetid: 'cec07f45-dc52-4004-860b-5cc33e5fc209'
ms:contentKeyID: 18114184
ms:mtpsurl: 'https://technet.microsoft.com/nl-nl/library/Cc747759(v=WS.10)'
author: SharonSears
ms.author: SharonSears
---

Migratievereisten evalueren
===========================

In organisaties waarin RMS wordt gebruikt, moet een migratieschema worden opgesteld waarmee de downtime van de server tot een minimum wordt beperkt. De scenario's voor het onderhouden en bijwerken van de server kunnen dan gewoon worden uitgevoerd, terwijl de gebruiker kan blijven doorwerken met door RMS beveiligde inhoud. Omdat de vorige configuratie- en logboekdatabases door RMS kunnen worden gebruikt, heeft de migratie van RMS van de ene server naar een andere server minimale invloed op de organisatie, mits de juiste procedures worden gevolgd. Bij het scenario voor migreren wordt verondersteld dat de bestaande databases worden gebruikt. Zo niet, dan installeert u RMS opnieuw.

Als de RMS-server die u gaat vervangen, gebruikmaakt van een hardwarebeveiligingsmodule (HSM) zoals nCipher, moet u de HSM-configuratie naar de nieuwe server overbrengen voordat u RMS op de server installeert en inricht. Raadpleeg de documentatie voor de hardwarebeveiligingsmodule voor instructies.

Doe het volgende voordat u gaat migreren:

-   Zorg dat de databases beschikbaar zijn.
-   Bepaal welke computers worden gebruikt voor de nieuwe installatie.

Voor de volgende stappen uit als u de RMS-installatie wilt migreren:

1.  Maak een back-up van alle onderdelen voordat u het migratieproces start, onder andere van de databases, de persoonlijke sleutels en de systeemstatus.
2.  Zorg dat de databases van de vorige RMS-installatie aanwezig zijn op de databaseserver die zal worden ingezet voor de nieuwe implementatie.
3.  Installeer en richt RMS in op de juiste servers en geef de locatie op van de databases.

Een algemeen scenario waardoor de migratie van de RMS-server wordt veroorzaakt, is het verplaatsen van een RMS-testimplementatie naar een productieomgeving. Zie 'Een testimplementatie naar een productie-implementatie migreren' in 'RMS implementeren' in deze documentatie voor meer informatie over dit scenario.
