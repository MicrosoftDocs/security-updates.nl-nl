---
TOCTitle: Uitsluitingsbeleid beheren
Title: Uitsluitingsbeleid beheren
ms:assetid: 'ee31e099-e095-4648-95da-0009fbeb48cb'
ms:contentKeyID: 18114197
ms:mtpsurl: 'https://technet.microsoft.com/nl-nl/library/Cc747730(v=WS.10)'
author: SharonSears
ms.author: SharonSears
---

Uitsluitingsbeleid beheren
==========================

U kunt een uitsluitingsbeleid voor de server implementeren zodat certificaat- en licentieaanvragen die zijn gebaseerd op het rechtenaccountcertificaat of de versie van de lockbox worden geweigerd. Als er een uitsluitingsbeleid is ingesteld, worden nieuwe aanvragen voor certificaten en licenties van gewijzigde principals geweigerd. De principals worden echter niet ongeldig gemaakt zoals bij intrekking het geval is. Beheerders kunnen tevens toepassingen uitsluiten die mogelijk schadelijk of onveilig zijn. Zo wordt voorkomen dat hiermee door RMS beveiligde inhoud kan worden gedecodeerd. Daarnaast kunnen beheerders bepaalde versies van Windows-besturingssystemen uitsluiten zodat op clientcomputers met deze Windows-versies niet met door rechten beschermde inhoud kan worden gewerkt.

Als een entiteit is uitgesloten, wordt deze opgenomen in de uitsluitingslijst van de gebruikslicenties die met de RMS-server worden gemaakt. Als u de uitsluiting van een entiteit na een bepaalde periode wilt opheffen, verwijdert u deze van de pagina Uitsluitingsbeleid op de beheerwebsite. De entiteit wordt in dat geval verwijderd uit de uitsluitingslijst. Bij nieuwe certificerings- of licentieaanvragen wordt deze entiteit niet meer als uitgesloten beschouwd.

Tenzij u een entiteit onbedoeld hebt uitgesloten, kunt u een entiteit het beste pas uit een uitsluitingsbeleid verwijderen wanneer u zeker weet dat alle certificaten die zijn uitgegeven voordat het uitsluitingsbeleid werd geïmplementeerd, zijn verlopen. Als u dit niet doet, kan de inhoud zowel met de oude als met de nieuwe certificaten worden gedecodeerd en dit is waarschijnlijk niet de bedoeling.

In dit onderwerp vindt u informatie over het beheren van uitsluitingsbeleid. Zie '[Uitsluitingsbeleid inschakelen](https://technet.microsoft.com/bbb1ce50-bc11-41cf-b75b-a6756141908f)' verderop in dit onderwerp voor stapsgewijze instructies voor het uitsluiten van entiteiten.

Dit gedeelte bevat de volgende onderwerpen:

-   [Lockbox-versies uitsluiten](https://technet.microsoft.com/e287f026-aab2-43ab-93bc-48087da82f36)
-   [Rechtenaccountcertificaten uitsluiten](https://technet.microsoft.com/cba5e901-942c-4d06-9865-e6c4648c95e6)
-   [Windows-versies uitsluiten](https://technet.microsoft.com/8b8a184d-ac0e-4a43-822c-d2fae2faf484)
-   [Toepassingen uitsluiten](https://technet.microsoft.com/b68ae4b2-b9ba-44ae-90cb-c88df600ec86)
