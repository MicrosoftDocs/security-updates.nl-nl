---
TOCTitle: Sjablonen voor het rechtenbeleid
Title: Sjablonen voor het rechtenbeleid
ms:assetid: 'eee931c8-7c98-48e9-9e2c-d0b7bd4f2b96'
ms:contentKeyID: 18114201
ms:mtpsurl: 'https://technet.microsoft.com/nl-nl/library/Cc747732(v=WS.10)'
author: SharonSears
ms.author: SharonSears
---

Sjablonen voor het rechtenbeleid
================================

In sjablonen voor het rechtenbeleid wordt een standaardverzameling van gebruikers, rechten en voorwaarden beschreven die kunnen worden toegepast op door RMS beveiligde inhoud. Wanneer een gebruiker een sjabloon voor het rechtenbeleid toepast op inhoud, worden de in de sjabloon beschreven rechten onderdeel van de uitgiftelicentie.

Op de website RMS-beheer kunt u sjablonen voor het rechtenbeleid maken en bestaande sjablonen verwijderen of wijzigen. Sjablonen voor het rechtenbeleid kunnen verschillende voorwaarden bevatten, zoals specifieke ontvangers of Active Directory-groepen, de geldigheidsduur van een gebruikslicentie, hoe lang na uitgifte nog met de inhoud kan worden gewerkt en zelfs aangepaste waarden die van belang zijn voor een bepaalde toepassing met RMS-ondersteuning. Voor een sjabloon kan een intrekkingslijst vereist zijn. De sjabloon bevat de URL naar het bestand met de lijst. Daarnaast is hierin opgegeven hoeveel dagen de lijst geldig is. Als een ontvanger een gebruikslicentie aanvraagt die op de sjabloon is gebaseerd, wordt de intrekkingslijst gecontroleerd voordat de gebruiker kan werken met de door RMS beveiligde inhoud. Zie '[Intrekking van RMS](https://technet.microsoft.com/72689f90-f3c5-4b61-94ea-d825f3199b3b)' verderop in dit onderwerp voor meer informatie.

Enkele voorbeelden van rechten die kunnen worden ingesteld in de sjabloon voor het rechtenbeleid:

-   Iedereen kan de inhoud weergeven, maar alleen de auteur kan de inhoud wijzigen.
-   In de onderneming kan iedereen de inhoud weergeven, maar slechts gedurende één maand na uitgifte.
-   In de onderneming kan iedereen de inhoud weergeven. Externe partners of clients kunnen dit niet.
-   Alleen opgegeven ontvangers kunnen de inhoud weergeven.
-   Alleen een opgegeven ontvanger kan de inhoud weergeven of wijzigen.

Sjablonen kunnen verschillende voorwaarden bevatten:

-   specifieke ontvangers of Active Directory-groepen die over rechten voor de inhoud beschikken;
-   hoe lang een gebruikslicentie voor de inhoud geldig blijft;
-   hoe lang na uitgifte de inhoud kan worden gebruikt;
-   of voor de gebruikslicentie een intrekkingslijst vereist is en hoe vaak de lijst moet worden vernieuwd;
-   aangepaste waarden die van belang zijn voor een bepaalde toepassing met RMS-ondersteuning.

Sjablonen voor het rechtenbeleid worden in de configuratiedatabase en in een gemeenschappelijke map opgeslagen. De RMS-beheerder moet sjablonen voor het rechtenbeleid vanuit de gemeenschappelijke map naar clientcomputers distribueren zodat deze door auteurs kunnen worden gebruikt. Zie 'Sjablonen voor het rechtenbeleid distribueren' in 'Een RMS-server beheren' in deze documentatie voor meer informatie.

In een toepassing met RMS-ondersteuning kunnen auteurs een gewenste sjabloon voor het rechtenbeleid selecteren. In deze sjablonen wordt doorgaans aangegeven welke leden van de groep kunnen gebruikmaken van de inhoud. Als een ontvanger een gebruikslicentie aanvraagt, past de server de sjabloon voor het rechtenbeleid toe vanuit de database. Hierdoor komen de voorwaarden van een gebruikslicentie altijd overeen met de meest recente versie van de sjabloon.
