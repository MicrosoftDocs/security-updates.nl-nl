---
TOCTitle: XrML
Title: XrML
ms:assetid: 'eac518b8-c040-4618-94a1-4353500c355c'
ms:contentKeyID: 18114223
ms:mtpsurl: 'https://technet.microsoft.com/nl-nl/library/Cc747717(v=WS.10)'
author: SharonSears
ms.author: SharonSears
---

XrML
====

In RMS wordt voor het weergeven van digitale rechten gebruikgemaakt van de XML-woordenlijst eXtensible rights Markup Language 1.2.1 (XrML).

Microsoft gelooft in de voordelen van industrienormen en goed gedocumenteerde technische specificaties, zoals HTTP, TCP/IP en XML, die door een normalisatieorganisatie zijn getest en beoordeeld. Industrienormen moeten blijk geven van technische bekwaamheid. Daarom beoordelen normalisatieorganisaties zoals het World Wide Web Consortium (W3C) en de Moving Picture Experts Group (MPEG) voorgestelde normen om er zeker van te zijn dat de ontwikkelaars de juiste strategieën hebben toegepast. Daarnaast testen normalisatieorganisaties voorgestelde normen in talloze zelfstandige omgevingen en netwerkomgevingen.

Als iedereen zich vrijwillig aan een standaardtaal voor rechtenweergave conformeert, zal dit resulteren in nieuwe en aanzienlijke voordelen met betrekking tot de interoperabiliteit tussen rechtenbeheersystemen. De opkomende norm XrML, die door MPEG wordt erkend, biedt vele intrinsieke voordelen op het gebied van interoperabiliteit. XrML biedt digitale eigenschappen met een eenvoudig te gebruiken universele methode voor het weergeven van rechten die zijn verbonden aan het gebruik en de beveiliging van digitale gegevens, waaronder webservices. Ontwikkelaars kunnen nieuwe en bestaande systemen voor rechtenbeheer gemakkelijk integreren met XrML. Bovendien is XrML momenteel de enige taal voor rechtenweergave die wordt gebruikt voor het implementeren van oplossingen voor rechtenbeheer. Microsoft maakt al sinds de introductie van deze norm gebruik van XrML en verwacht dat een op de XrML-norm gebaseerde interoperabiliteit tussen rechtenbeheersystemen een groot aantal belangrijke voordelen zal opleveren.

Hoe XrML werkt
--------------

Met XrML wordt een taal voor rechtenweergave gehanteerd die door vertrouwde systemen in een vertrouwde omgeving kan worden gebruikt voor het weergeven van beleidsinstellingen voor digitale gegevens. U kunt XrML-licenties toepassen op vertrouwde gegevens in elke indeling, zoals e-mail, hulpprogramma's voor bedrijfsproductiviteit, database-inhoud, downloads voor e-commerce, specialistische bedrijfstoepassingen en systemen voor klantenrelatiebeheer, om er een paar te noemen. U kunt het gebruik van XrML-licenties in dat geval afdwingen via elk systeem voor rechtenbeheer waarin gebruik wordt gemaakt van de XrML-norm.

De rechten die moeten worden beheerd, worden opgenomen in een XrML-uitgiftelicentie die aan het bestand wordt gekoppeld. In de uitgiftelicentie wordt aangegeven hoe de eigenaar van de gegevens wil dat deze worden gebruikt, beveiligd en gedistribueerd. De uitgiftelicentie en de identiteit van de gebruiker worden doorgegeven aan het systeem voor rechtenbeheer waarmee vervolgens een licentie wordt gemaakt.

Deze licenties kunnen eenvoudig worden geïnterpreteerd en beheerd met verscheidene, onderling compatibele systemen voor rechtenbeheer, omdat voor al deze systemen gebruik wordt gemaakt van de XrML-norm. Wanneer gegevens on line worden beheerd met gebruikslicenties, zijn deze vanaf elke locatie eenvoudig toegankelijk. Als de licentie is gedownload, is rechtenbeheer zowel on line als off line effectief, omdat de rechten van toepassing blijven op het bestand, waar het zich ook bevindt.

XrML ondersteunt een groot aantal rechten. Daarnaast kunnen in toepassingen extra rechten worden opgegeven die voorzien in bepaalde behoeften. Door extra rechten te definiëren kunnen ondernemingen een groot aantal bedrijfs-, gebruiks- en werkstroommodellen opzetten die voldoen aan hun specifieke vereisten.

Ga voor meer informatie over XrML naar de [XrML-website](http://go.microsoft.com/fwlink/?linkid=6347) (http://go.microsoft.com/fwlink/?LinkId=6347).
