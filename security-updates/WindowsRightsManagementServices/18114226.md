---
TOCTitle: De locatie van de sjablonen voor het rechtenbeleid opgeven
Title: De locatie van de sjablonen voor het rechtenbeleid opgeven
ms:assetid: 'e1bee46d-33db-424f-ba45-1dcedcb883ab'
ms:contentKeyID: 18114226
ms:mtpsurl: 'https://technet.microsoft.com/nl-nl/library/Cc747781(v=WS.10)'
author: SharonSears
ms.author: SharonSears
---

De locatie van de sjablonen voor het rechtenbeleid opgeven
==========================================================

Als u deze procedure wilt uitvoeren, moet u lokaal zijn aangemeld bij de beheerwebsite met een domeingebruikersaccount die lid is van de groep Administrators op de computer die u benadert. Ook leden van de groep Domeinbeheerders kunnen deze procedure uitvoeren. Uit veiligheidsoverwegingen kunt u het beste **Uitvoeren als** gebruiken om deze procedure uit te voeren.

Als u de pagina **Algemeen beheer** wilt openen, klikt u op **Start**, wijst u **Alle programma's** en **Windows RMS** aan en klikt u op **Windows RMS-beheer**.

Als u sjablonen voor het rechtenbeleid opslaat in een gedeelde map en vervolgens de locatie van de map wijzigt, moet u de sjablonen voor het rechtenbeleid handmatig van de vorige locatie naar de nieuwe locatie kopiëren.

Sjablonen voor het rechtenbeleid worden ook opgeslagen in de configuratiedatabase. Zie '[Sjablonen voor het rechtenbeleid distribueren](https://technet.microsoft.com/ae6fa26f-d744-4ac9-9eb1-728ffab87bfe)' eerder in dit onderwerp voor meer informatie over het distribueren van sjablonen voor het rechtenbeleid.

Als u Microsoft Office 2003 als uw RMS-toepassing gebruikt, wordt de locatie van de sjablonen voor het rechtenbeleid bepaald door de registersleutel `AdminTemplatePath`. De RMS-client zal sjablonen zoeken op de locatie die is opgegeven in de registersleutel en niet op een andere locatie.

De locatie van de sjablonen voor het rechtenbeleid opgeven
----------------------------------------------------------

#### De locatie van de sjablonen voor het rechtenbeleid opgeven

1.  Open de pagina **Algemeen beheer** en klik naast de website waarop u de locatie voor de sjablonen voor het rechtenbeleid wilt opgeven op **RMS op deze website beheren**.

2.  Klik in het gedeelte **Beheerkoppelingen** op **Sjablonen voor het rechtenbeleid**.

3.  Geef in het gedeelte **Locatie van de sjablonen** de Universal Naming Convention (UNC) op van een gedeelde map waarin de sjablonen voor het rechtenbeleid voor dit cluster moeten worden opgeslagen, met de indeling \\\\*servernaam*\\*sharenaam*. De account die de **beheertoepassingengroep** uitvoert, moet schrijfmachtiging hebben voor de gedeelde map. Zorg dat de sjablonen worden opgeslagen op een locatie die via het netwerk toegankelijk is en voldoet aan de veiligheidsrichtlijnen van uw organisatie. Gedeelde mappen voor sjablonen moeten niet worden gemaakt in de basismappen die worden gebruikt door RMS, zoals de map Program Files of de IISRoot-mappen.

4.  Klik op **Opslaan**.

5.  Nadat u sjablonen voor het rechtenbeleid hebt gemaakt en ze op deze locatie hebt opgeslagen, moeten ze beschikbaar worden gemaakt voor gebruikers. Standaard zoekt de RMS-client naar de sjablonen voor het rechtenbeleid op de volgende locatie op de lokale computer:

    %HOMEPATH%\\Local Settings\\Application Data\\Microsoft\\DRM\\templates

    De sjablonen voor het rechtenbeleid moeten worden gekopieerd van de locatie die in stap 3 is opgegeven naar deze locatie voor alle gebruikers in de organisatie die RMS gaan gebruiken.
