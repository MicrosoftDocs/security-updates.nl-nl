---
TOCTitle: Werken met sjablonen voor het rechtenbeleid
Title: Werken met sjablonen voor het rechtenbeleid
ms:assetid: 'ff4f1143-f6b9-4dd8-aa4c-c2cbbf6fdf06'
ms:contentKeyID: 18114241
ms:mtpsurl: 'https://technet.microsoft.com/nl-nl/library/Cc747804(v=WS.10)'
author: SharonSears
ms.author: SharonSears
---

Werken met sjablonen voor het rechtenbeleid
===========================================

Als u een sjabloon voor het rechtenbeleid maakt, kunt u bepalen hoe de sjabloon in de organisatie wordt toegepast door de distributie naar auteurs te beheren.

In RMS worden sjablonen voor het rechtenbeleid opgeslagen in de configuratiedatabase. Daarnaast wordt een kopie van al deze sjablonen voor rechtenbeleid opgeslagen in een gedeelde map die u opgeeft, zoals wordt beschreven in '[De locatie van de sjablonen voor het rechtenbeleid opgeven](https://technet.microsoft.com/e1bee46d-33db-424f-ba45-1dcedcb883ab)' verderop in dit onderwerp. Zorg dat de sjablonen worden opgeslagen op een locatie die via het netwerk toegankelijk is en voldoet aan de veiligheidsrichtlijnen van uw organisatie. Maak geen gedeelde mappen voor sjablonen in de basismappen die door RMS worden gebruikt, zoals de map Program Files of de IISRoot-mappen.

Als een auteur beveiligde inhoud wil uitgeven, moet deze de gewenste sjabloon voor het rechtenbeleid selecteren uit de sjablonen die beschikbaar zijn op de lokale computer. De beheerder kan sjablonen voor het rechtenbeleid aan gebruikers beschikbaar stellen door deze naar gebruikerscomputers te distribueren via een gedeeld bestand.

Als een gebruiker probeert te werken met beveiligde inhoud, haalt de toepassing met RMS-ondersteuning uit de configuratiedatabase de meest recente versie op van de sjabloon waarmee de inhoud is uitgegeven. In de toepassing met RMS-ondersteuning worden de instellingen van de sjabloon vervolgens toegepast op de inhoud. Als u een sjabloon voor het rechtenbeleid wijzigt op de RMS-server, wordt de sjabloon zowel in de configuratiedatabase als in de gedeelde map bijgewerkt (als er voor de RMS-server een bestandslocatie voor het opslaan van sjablonen voor het rechtenbeleid is ingesteld). Na het aanbrengen van wijzigingen kunt u de sjabloon het beste opnieuw distribueren naar clientsystemen zodat gebruikers over de meest recente versie beschikken op hun computers.

Als u een sjabloon voor rechtenbeleid verwijdert, wordt deze verwijderd uit zowel de configuratiedatabase als de gedeelde map, die u opgeeft als de bestandslocatie voor de kopieën van de sjablonen, wanneer u de sjabloon verwijdert. De sjabloon wordt echter niet verwijderd van de gebruikerscomputers. Deze sjablonen moet u handmatig verwijderen. U moet verwijderde sjablonen voor het rechtenbeleid van alle gebruikerscomputers verwijderen. Doet u dit niet en wordt een verwijderd sjabloon gebruikt voor het uitgeven van inhoud, dan kunnen met RMS geen gebruikslicenties voor de inhoud worden uitgegeven omdat de opgegeven sjabloon niet meer in de configuratiedatabase aanwezig is.

Als u met sjablonen voor het rechtenbeleid werkt, moet u de volgende taken uitvoeren:

-   **Een gedeelde map opgeven**. Voordat u de eerste sjabloon maakt, moet u opgeven in welke gedeelde map alle sjablonen voor het rechtenbeleid worden opgeslagen. Zie '[De locatie van de sjablonen voor het rechtenbeleid opgeven](https://technet.microsoft.com/e1bee46d-33db-424f-ba45-1dcedcb883ab)' verderop in dit onderwerp voor meer informatie.
-   **Sjablonen voor het rechtenbeleid maken en wijzigen**. U kunt zoveel sjablonen voor het rechtenbeleid maken als nodig zijn voor het beheer van de rechten in uw organisatie. Als u een sjabloon voor het rechtenbeleid maakt, geeft u de gebruikers en rechten op die van toepassing zijn. Daarnaast geeft u op hoe de sjabloon moet worden toegepast op de inhoud. U kunt de sjablonen op een later tijdstip bewerken wanneer ze moeten worden bijgewerkt. Zie '[Sjablonen voor het rechtenbeleid maken en wijzigen](https://technet.microsoft.com/6014176f-ef71-4d29-b3e3-da129c18563d)' verderop in dit onderwerp voor meer informatie.
-   **Sjablonen voor het rechtenbeleid distribueren**. Als een auteur een bepaalde sjabloon voor rechtenbeleid wil toepassen op inhoud, moet op de computer van deze auteur een kopie van de sjabloon voor rechtenbeleid aanwezig zijn. U kunt bepalen welke auteurs welke sjablonen voor het rechtenbeleid kunnen toepassen door de distributie van de sjablonen te beheren. Zie '[Sjablonen voor het rechtenbeleid distribueren](https://technet.microsoft.com/ae6fa26f-d744-4ac9-9eb1-728ffab87bfe)' verderop in dit onderwerp voor meer informatie.
-   **Sjablonen voor het rechtenbeleid uit gebruik nemen**. Wanneer een sjabloon voor het rechtenbeleid niet meer geschikt is, kunt u deze verwijderen. Als u dit doet, moet u de sjabloon ook van gebruikerscomputers verwijderen om te voorkomen dat er problemen optreden wanneer gebruikers proberen te werken met inhoud die is uitgegeven met de sjabloon die uit gebruik is genomen. Zie '[Sjablonen voor het rechtenbeleid uit gebruik nemen](https://technet.microsoft.com/32bf98c7-edda-4507-a4b8-4c11bddd6e60)' verderop in dit onderwerp voor meer informatie.
