---
TOCTitle: 'Certificerings- en licentieservices instellen op de eerste server'
Title: 'Certificerings- en licentieservices instellen op de eerste server'
ms:assetid: 'cce29a2f-984f-48ed-9187-0eb68286ec5b'
ms:contentKeyID: 18114178
ms:mtpsurl: 'https://technet.microsoft.com/nl-nl/library/Cc747756(v=WS.10)'
---

Certificerings- en licentieservices instellen op de eerste server
=================================================================

Als u RMS in een forest wilt instellen, moet u RMS eerst op één server installeren en inrichten. Dit is de basiscertificeringsserver. Deze server biedt certificerings- en licentieondersteuning en kan worden gebruikt als zelfstandige server in een configuratie met één server of als de eerste server in een basiscertificeringscluster.

Vereiste rollen, machtigingen en rechten voor installatie en inrichting van extra RMS-servers
---------------------------------------------------------------------------------------------

Om RMS te kunnen installeren moet u zich aanmelden met een account met lokale beheerdersbevoegdheden. Daarnaast moet u zich met een geldige domeinaccount bij een domein aanmelden zodat RMS door Active Directory kan worden geverifieerd. Als u RMS implementeert in een omgeving waarin de infrastructuur van Active Directory de native modus van Windows 2000 gebruikt, is RMS mogelijk niet in staat om het kenmerk memberOf van Active Directory-objecten te lezen bij een poging om het groepslidmaatschap uit te breiden. RMS kan het kenmerk memberOf alleen lezen wanneer de RMS-serviceaccount een domeinaccount gebruikt die lid is van de Pre-Windows 2000-compatibele toegangsgroep in uw forest. Als u groepen met een verborgen lidmaatschap hebt geïmplementeerd, moet u ook de RMS-serviceaccount configureren met machtigingen voor het lezen van het verborgen lidmaatschap.

| ![](images/Cc747756.note(WS.10).gif)Opmerking         |
|------------------------------------------------------------------------------------|
| Gebruik als RMS-serviceaccount niet de domeinaccount waarmee RMS is geïnstalleerd. |

Installatie- en inrichtingsproces voor de eerste server
-------------------------------------------------------

Het implementeren van de RMS-server bestaat uit twee stappen. Allereerst moet de RMS-serversoftware worden geïnstalleerd met alle ondersteunende software, zoals IIS, Message Queuing en ASP.NET. Zie 'RMS met Service Pack 1 installeren' in 'Een RMS-server beheren' in deze documentatie voor meer informatie over de installatie.

| ![](images/Cc747756.note(WS.10).gif)Opmerking                                                                                              |
|-------------------------------------------------------------------------------------------------------------------------------------------------------------------------|
| U kunt RMS ook installeren vanaf een opdrachtregel. Zie 'RMS installeren vanaf de opdrachtregel' in 'Een RMS-server beheren' in deze documentatie voor meer informatie. |

Als u RMS op een server hebt geïnstalleerd, moet u RMS op één website op de server inrichten. Wanneer u deze website inricht, wordt een groot aantal van de instellingen van de website gewijzigd en worden er virtuele mappen toegevoegd. Zie 'IIS-ondersteuning voor RMS' in 'Technische referentie van RMS' in deze documentatie voor meer informatie over deze wijzigingen.

U kunt de standaardwebsite in IIS gebruiken of een nieuwe website maken. Als u RMS wilt inrichten op een andere website dan de standaardwebsite, moet u deze website maken voordat u begint met inrichten. Gebruikt u de standaardwebsite voor andere doeleinden, dan moet u een nieuwe site voor RMS maken zodat voor de standaardwebsite de standaardconfiguratie behouden blijft.

Wanneer u in het menu **Start** op **Windows RMS-beheer** klikt, wordt de pagina **Algemeen beheer** weergegeven. Op deze pagina kunt u het inrichtingsproces op een website starten. Voor het inrichten van de eerste RMS-server moet u de volgende gegevens opgeven:

-   De naam van de database die moet worden gebruikt voor de RMS-configuratiedatabase, logboekdatabase en database met adreslijstservices.
    Als de naam van uw SQL Server-versie niet overeenkomt met de naam van de lokale server, moet u deze instellen als een externe SQL Server-versie, zelfs als alles is geïnstalleerd op één server.
    Tijdens het inrichten moet de aangemelde gebruikersaccount gemachtigd zijn om databases op de databaseserver te maken.
-   De account die moet worden gebruikt als de RMS-serviceaccount. Voor een lokale configuratie kunt u de account LocalSystem gebruiken hoewel dit niet wordt aangeraden vanwege de beveiligingsproblemen die optreden als er een service met LocalSystem-machtigingen wordt uitgevoerd.
    Voor installaties met een externe SQL Server-instantie of meerdere RMS-servers moet u een domeinaccount opgeven. Met deze account, waarvoor machtigingen voor het doorzoeken van Active Directory moeten worden ingesteld, wordt de IIS-toepassingsgroep gemaakt waaronder de beheerconsole wordt uitgevoerd. Als u een bestaande database niet bijwerkt of gebruikt, heeft de RMS-serviceaccount machtigingen voor het maken van databases nodig. Als u bestaande databases gebruikt, moeten voor de account lees- en schrijfmachtigingen worden ingesteld voor elke RMS-database.
-   De URL die moet worden gebruikt om deze website te openen. De standaardwaarde is de naam van de site die u inricht, bijvoorbeeld Standaardwebsite als u een server inricht met een standaardinstallatie van IIS. U kunt een aangepaste URL opgeven voor toegang tot een andere website, bijvoorbeeld om een URL voor taakverdeling te ondersteunen of om zowel intranet- als internettoegang te ondersteunen. U moet controleren of de aangepaste URL werkt en u moet de sitenaam in DNS toevoegen om er zeker van te zijn dat de pagina's **Algemeen beheer** en **Inrichting** de virtuele hoofdmappen kunnen vinden. Als deze URL moet worden gebruikt voor een implementatie met internettoegang, controleert u of de nieuwe URL zowel via internet als via het bedrijfsnetwerk toegankelijk is.
-   De methode die moet worden gebruikt voor de beveiliging van de persoonlijke sleutel van de basisinstallatie. Deze sleutel wordt gebruikt voor inschrijving. Standaard wordt softwarecodering gebruikt en wordt de gecodeerde persoonlijke sleutel opgeslagen in de RMS-configuratiedatabase. Als u de standaardconfiguratie gebruikt, moet u een sterk wachtwoord opgeven om de waarde in de database te coderen.
    Hebt u op de computer echter een hardwarebeveiligingsmodule geïnstalleerd en geconfigureerd, dan kunt u ook een cryptografieprovider selecteren om te gebruiken in combinatie met de hardwarebeveiligingsmodule. In dat geval kunt u de persoonlijke sleutels in hardware zoals een smartcard opslaan. RMS vereist een volledige RSA-provider en alleen deze providers zijn beschikbaar in de lijst met cryptografieproviders. Het gebruik van een hardwarebeveiligingsmodule voor het beveiligen van de persoonlijke sleutel van RMS wordt ten zeerste aangeraden.
    Als u de software-CSP gebruikt om de persoonlijke sleutel van RMS te beveiligen met een wachtwoord, moet u het wachtwoord daarna in een veilig archief opslaan zodat u het later weer kunt gebruiken. Daarnaast moet u een back-up van de configuratiedatabase met het wachtwoord opslaan. In dat geval kunt u RMS herstellen als de SQL-database wordt beschadigd. Als u het wachtwoord ooit wijzigt, maakt u een nieuwe back-up van de configuratiedatabase waarin de persoonlijke sleutel is opgeslagen die is beveiligd met het wachtwoord. Zie 'Een back-up van het systeem voor RMS maken en het systeem herstellen' in 'Een RMS-implementatie plannen' in deze documentatie voor meer informatie over het maken van een back-up van de configuratiedatabase en het herstellen van die database.
-   De naam die moet worden gebruikt in het serverlicentieverleningscertificaat. Standaard is dit de naam van de server.
-   Een proxyserver, inclusief adres en poort, die moet worden gebruikt voor toegang tot internet, indien van toepassing.
-   Een e-mailadres dat door andere RMS-beheerders kan worden gebruikt om contact met een beheerder op te nemen als er problemen optreden bij de subinschrijving van een licentieserver. Als u de basisinstallatie hebt ingericht, kunt u het adres wijzigen.
-   Een intrekkingsmethode voor het serverlicentieverleningscertificaat om te bepalen wie, naast de inschrijvingsservice van Microsoft, het serverlicentieverleningscertificaat van de basisinstallatie kan intrekken. Als u intrekking door derden mogelijk wilt maken, geeft u het pad en de naam op van het bestand waarin de openbare sleutel voor die derde partij is opgenomen.

Als u de optie voor on line inschrijven hebt geselecteerd toen u op **Verzenden** op de pagina **Inrichting** klikte (nadat u alle betreffende opties hebt ingesteld), wordt er in RMS een sleutelpaar gegenereerd en wordt de openbare sleutel naar de inschrijvingsservice van Microsoft verstuurd. Verschijnen er foutberichten, dan moet u de pagina met foutberichten niet sluiten. In plaats daarvan corrigeert u de fouten, opent u een opdrachtpromptvenster en typt u `IISReset` om IIS te beëindigen en opnieuw te starten. Vervolgens gaat u naar het vorige scherm terug, geeft u op de inrichtingspagina de gegevens opnieuw op en klikt u nogmaals op **Verzenden**. De inschrijvingsservice van Microsoft maakt een serverlicentieverleningscertificaat en stuurt dit binnen enkele minuten terug naar de configuratiedatabase. Omdat dit de eerste server is in het domein waarop RMS is geïnstalleerd, schrijft u met deze procedure de basiscertificeringsserver in.

Als u de optie voor off line inschrijven hebt geselecteerd, schrijft u na het inrichten van de server deze handmatig met de inschrijvingsservice van Microsoft in. De server moet helemaal zijn ingeschreven voordat u deze kunt gebruiken. Zie 'Handmatig een basiscertificeringsserver inschrijven' in 'Een RMS-server beheren' in deze documentatie voor meer informatie.

Wanneer u een server hebt ingericht en ingeschreven, worden op de pagina **Algemeen beheer** andere koppelingen weergegeven. **Deze server aan een cluster toevoegen** wordt vervangen door **RMS op deze website beheren**, **Deze server aan een cluster toevoegen** wordt vervangen door **RMS-serviceaccount wijzigenRMS van deze website verwijderen** wordt toegevoegd.

Met deze eerste server is de basisinstallatie van RMS tot stand gebracht. De basisinstallatie kan uit één server of een cluster bestaan. Als u de eerste server hebt geïnstalleerd en ingericht, kunt u extra servers instellen om redundantie en taakverdelingsondersteuning te bieden voor certificerings- en licentieservices.

Als de configuratie is voltooid, moet u het serviceverbindingspunt van het basiscertificeringscluster in Active Directory registreren zodat de service kan worden opgespoord door clienttoepassingen met RMS-ondersteuning. Zie 'Het serviceverbindingspunt registreren' in 'Een RMS-server beheren' in deze documentatie voor meer informatie. Als het serviceverbindingspunt niet is geregistreerd, kan de RMS-client niet in RMS worden gebruikt.

| ![](images/Cc747756.Important(WS.10).gif)Belangrijk                                                                                                                                                                                                                                                                                                                                                                                                                                                                                                                                                                                                                                                                                                                                                              |
|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| U kunt RMS pas op andere servers installeren als u de installatie en inrichting van Windows RMS op de eerste server hebt voltooid. In RMS kan de inhoud worden beveiligd van Active Directory-groepen waarvan het lidmaatschap meerdere forests omvat. Als er binnen uw organisatie geen meerdere forests of groepen zijn die meerdere forests omspannen, kunt u de prestaties van het proces voor het uitgeven van gebruikslicenties op de RMS-server optimaliseren door het clusterbeleid **MaxCrossForestCalls** in de RMS-configuratiedatabase aan te passen. In dit beleid staat aangegeven hoe vaak het lidmaatschap van een groep naar andere forests kan gaan. De standaardwaarde is 10. Met de volgende SQL-opdracht wijzigt u die waarde in 0:`update DRMS_ClusterPolicies set PolicyData=0 where PolicyName='MaxCrossForestCalls'` |

De volgende onderwerpen bevatten de gedetailleerde procedures die moeten worden uitgevoerd om de taken te voltooien die beschikbaar zijn via de RMS-pagina Algemeen beheer:

-   Zie 'RMS met Service Pack 1 installeren' in 'Een RMS-server beheren' in deze documentatie voor informatie over het installeren van de eerste server via de installatiewizard.
-   Zie 'De eerste basiscertificeringsserver inrichten' in 'Een RMS-server beheren' in deze documentatie voor informatie over het inrichten van de eerste server.
-   Zie '[Servers toevoegen ter ondersteuning van certificering en licenties](https://technet.microsoft.com/089ceb62-2a96-444f-ab42-1d5deaabd0c3)' verder op in dit onderwerp voor informatie over de wijze waarop u servers aan de basisinstallatie toevoegt om een cluster te maken.
