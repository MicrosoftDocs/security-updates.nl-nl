---
TOCTitle: Hoe RMS werkt
Title: Hoe RMS werkt
ms:assetid: 'd7ddcc38-b7e3-4a2a-9506-7db44f7cb56e'
ms:contentKeyID: 18114190
ms:mtpsurl: 'https://technet.microsoft.com/nl-nl/library/Cc747763(v=WS.10)'
---

Hoe RMS werkt
=============

De term 'Rights Management Services (RMS)' omvat alle server- en clienttechnologieën die nodig zijn voor de ondersteuning van IRM-beleid (information rights management) in een organisatie. De vertrouwde entiteiten in het RMS-systeem worden geverifieerd door de RMS-certificerings- en licentieservers in de organisatie en de door Microsoft gehoste RMS-services (die zorgdragen voor de uitvoering van de inschrijving, activering en de RMS-accountcertificeringsservices). Daarnaast verstrekken de RMS-licentieservers binnen de organisatie de uitgifte- en gebruikslicenties waarmee wordt bepaald hoe de door RMS beveiligde inhoud wordt verwerkt door de RMS-clienttoepassingen. RMS-clienttechnologieën, waaronder de RMS-client, lockbox en toepassingen met RMS-ondersteuning, worden uitgevoerd op clientcomputers en stellen gebruikers in staat door RMS beveiligde inhoud te maken, uit te geven en te verwerken.

De verschillende client- en servertechnologieën van RMS werken samen ter ondersteuning van de volgende functies:

-   **Door RMS beveiligde inhoud maken**. Gebruikers die vertrouwde entiteiten in een RMS-systeem zijn, kunnen eenvoudig beveiligde bestanden maken en beheren met behulp van toepassingen en hulpprogramma's die over de functies van de RMS-technologie beschikken. Daarnaast kunnen er in toepassingen met RMS-ondersteuning centraal gedefinieerde en officieel goedgekeurde sjablonen voor rechtenbeleid worden gebruikt. Met deze sjablonen kunnen gebruikers het vooraf gedefinieerde gebruiksbeleid van het bedrijf efficiënt toepassen. Toepassingen met RMS-ondersteuning zijn ontwikkeld door Microsoft en derden en zijn bedoeld voor gebruik op een computer met RMS.
-   **Licenties verlenen voor en distribueren van door RMS beveiligde inhoud**. Met certificaten die zijn verstrekt door servers in een RMS-systeem, worden de vertrouwde entiteiten geïdentificeerd die door RMS beveiligde inhoud kunnen uitgeven en verwerken. Vertrouwde gebruikers in een RMS-systeem kunnen gebruiksrechten en -voorwaarden toewijzen aan inhoud waarvan ze de auteur zijn en die ze willen beveiligen. De gebruiksrechten geven aan wie de inhoud mag gebruiken en wat ermee kan worden gedaan. Auteurs kunnen uitgiftelicenties aanvragen waarmee het gebruiksbeleid aan de opgegeven inhoud wordt gekoppeld. Vervolgens kunnen ze de inhoud distribueren, bijvoorbeeld door inhoud naar andere gebruikers in de organisatie te verzenden, inhoud op interne servers te plaatsen voor gebruik binnen het bedrijf of door de inhoud naar vertrouwde externe partners te verzenden.
    In een proces dat transparant is voor gebruikers, valideert het RMS-systeem de vertrouwde entiteiten door een uitgiftelicentie te vragen. Vervolgens wordt er een licentie uitgegeven die de gespecificeerde gebruiksrechten en gebruiksvoorwaarden voor de inhoud bevat. De RMS-ondersteunde toepassing genereert vervolgens symmetrische sleutels die worden gebruikt om de inhoud te coderen. Nadat de inhoud via dit mechanisme is beveiligd, kunnen alleen de gebruikers die zijn opgenomen in de uitgiftelicenties, de inhoud decoderen en verwerken. Deze gebruikers moeten vertrouwde gebruikers in het RMS-systeem zijn.
-   **Licenties verkrijgen voor het decoderen van met RMS beveiligde informatie en het afdwingen van het gebruiksbeleid**. Vertrouwde gebruikers kunnen door RMS beveiligde inhoud verwerken met vertrouwde clients. Deze clients zijn computers en toepassingen met RMS-ondersteuning waarmee de gebruikers door RMS beveiligde inhoud kunnen weergeven en met de inhoud kunnen werken. Daarnaast kunnen gebruikers met de clients de integriteit van de inhoud waarborgen en een gebruiksbeleid afdwingen. Als gebruikers toegang proberen te krijgen tot door RMS beveiligde inhoud, worden aanvragen naar een RMS-server verzonden voor het uitgeven van gebruikslicenties waarmee gebruikers de inhoud kunnen verwerken.
    In een proces dat transparant is voor gebruikers, geeft de RMS-server unieke gebruikslicenties uit die door de RMS-client kunnen worden gelezen en geïnterpreteerd. De RMS-client bekijkt de certificaatketen van de inhoud en controleert indien nodig de intrekkingslijst voor de inhoud om er zeker van te zijn dat alle criteria voor het instellen van de geldigheid van de inhoud aanwezig zijn. Vervolgens worden door de RMS-client de gebruiksrechten en -voorwaarden afgedwongen die voor de gebruiker zijn opgegeven, zoals in de uitgiftelicentie vermeld staat. De toepassing met RMS-ondersteuning gebruikt de inhoudssleutel voor het decoderen van de inhoud die door de RMS-server is verstrekt, vooropgesteld dat er aan alle gebruiksrechten en -voorwaarden is voldaan. De gebruiksrechten en -voorwaarden zijn permanent en kunnen op elke locatie worden afgedwongen.
-   Zie 'Toepassingen met RMS-ondersteuning' in 'Technische referentie van RMS' in deze documentatie voor meer informatie over het maken van door RMS beveiligde inhoud.
-   Zie 'Vertrouwenshiërarchie' in 'Technische referentie van RMS' in deze documentatie voor meer informatie over de hiërarchie van vertrouwde entiteiten in een RMS-systeem.
-   Zie 'Uitgeven' in 'Technische referentie van RMS' in deze documentatie voor meer informatie over het uitgeven en verwerken van door RMS beveiligde inhoud.
-   Zie 'Uitgeven' in 'Technische referentie van RMS' in deze documentatie voor meer informatie over het proces van het uitgeven en verwerken van door RMS beveiligde inhoud.
