---
TOCTitle: 'Intrekking en niet-aangesloten auteurs'
Title: 'Intrekking en niet-aangesloten auteurs'
ms:assetid: 'a9cf0541-9101-4e90-9c56-7c1b9a8deca6'
ms:contentKeyID: 18114103
ms:mtpsurl: 'https://technet.microsoft.com/nl-nl/library/Cc747631(v=WS.10)'
---

Intrekking en niet-aangesloten auteurs
======================================

Auteurs die beveiligde inhoud uitgeven, moeten over een gebruikslicentie beschikken als ze op een later tijdstip weer met deze inhoud willen werken. Voor on line uitgifte verkrijgt de auteur de gebruikslicentie op dezelfde wijze als enige ontvanger van beveiligde inhoud, maar aan de auteur worden standaard volledige rechten voor de inhoud toegewezen. Als in de uitgiftelicentie een gebruiksvoorwaarde is opgenomen waarvoor een intrekkingslijst vereist is, wordt de intrekkingslijst van het netwerk gedownload door de toepassing met RMS-ondersteuning.

Een auteur die niet is aangesloten op het bedrijfsnetwerk, kan echter geen intrekkingslijst downloaden. Daarom wordt met het clientlicentiecertificaat dat voor on line uitgifte wordt gebruikt, behalve de uitgiftelicentie ook een eigenaarslicentie uitgegeven. Met een eigenaarslicentie kan de auteur met de inhoud blijven werken nadat deze is beveiligd. Zelfs wanneer het voor de inhoud opgegeven sjabloon voor het rechtenbeleid een intrekkingslijst vereist, wordt in een eigenaarslicentie nooit een vereiste voor een intrekkingslijst opgenomen. Hierdoor kunnen auteurs die niet op het netwerk zijn aangesloten, zonder intrekkingslijst met de inhoud blijven werken nadat ze deze hebben uitgegeven.
