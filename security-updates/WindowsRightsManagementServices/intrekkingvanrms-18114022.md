---
TOCTitle: Intrekking van RMS
Title: Intrekking van RMS
ms:assetid: '72689f90-f3c5-4b61-94ea-d825f3199b3b'
ms:contentKeyID: 18114022
ms:mtpsurl: 'https://technet.microsoft.com/nl-nl/library/Cc747622(v=WS.10)'
---

Intrekking van RMS
==================

Intrekking is een mechanisme waarbij een uitgegeven referentie, zoals een certificaat of licentie, wordt ingetrokken. Het primaire doel hierbij is te voorkomen dat entiteiten die niet meer worden vertrouwd, deel kunnen blijven uitmaken van een RMS-systeem. Een referentie kan bijvoorbeeld worden ingetrokken als moet worden voorkomen dat:

-   inhoud wordt gebruikt wanneer een principal of identiteit in de vertrouwensketen is gewijzigd, bijvoorbeeld wanneer iemand de organisatie verlaat en geen toegang meer tot door RMS beveiligde inhoud mag krijgen;
-   met een bepaalde toepassing met RMS-ondersteuning inhoud kan worden geopend als de toepassing niet meer wordt vertrouwd;
-   verwerpelijke inhoud die al voor gebruik is gedistribueerd en gelicentieerd, nog langer kan worden gebruikt.

Als intrekking wordt ingeschakeld, kunnen gebruikers op de clientcomputer niet werken met beveiligde inhoud, ook niet als er al een gebruikslicentie voor is uitgegeven. Schakelt u intrekking in, dan geldt dit elke keer wanneer een gebruiker met beveiligde inhoud probeert te werken, ongeacht of de gebruiker een lokaal opgeslagen exemplaar van de gebruikslicentie bezit of op het moment van gebruik een nieuwe gebruikslicentie bij de RMS-server aanvraagt.

In dit gedeelte vindt u een uitgebreide beschrijving van intrekking. Zie 'Intrekking beheren' in 'Een RMS-server beheren' in deze documentatie voor informatie over het gebruik van intrekking in RMS.

Dit gedeelte bevat de volgende onderwerpen:

-   [Hoe intrekking in RMS werkt](https://technet.microsoft.com/469e3938-a59b-4c92-9779-ead64e724d00)
-   [RMS-intrekkingslijsten](https://technet.microsoft.com/688d4dfa-c928-4b2f-8116-2f9e87d2b6f7)
-   [Intrekking in sjablonen voor het rechtenbeleid](https://technet.microsoft.com/287c5b92-fcb5-4295-9c2b-4e37e643beb2)
-   [Intrekking en niet-aangesloten auteurs](https://technet.microsoft.com/a9cf0541-9101-4e90-9c56-7c1b9a8deca6)
