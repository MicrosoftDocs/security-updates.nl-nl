---
TOCTitle: 'Stap 6: computergroepen configureren'
Title: 'Stap 6: computergroepen configureren'
ms:assetid: '70518732-2179-4e41-9609-7f9999867f41'
ms:contentKeyID: 21798411
ms:mtpsurl: 'https://technet.microsoft.com/nl-nl/library/Dd939860(v=WS.10)'
author: SharonSears
ms.author: SharonSears
---

Stap 6: computergroepen configureren
====================================

Computergroepen zijn een belangrijk onderdeel van Windows Server Update Services 3.0 Service Pack 2-implementaties (WSUS 3.0 SP2). Computergroepen stellen u in staat om updates te testen en om bepaalde updates op specifieke computers wel en op andere computers niet te installeren. Er zijn twee standaardcomputergroepen: Alle computers en Niet-toegewezen computers. Clientcomputer worden wanneer deze voor het eerst contact maken met de WSUS-server standaard aan beide groepen toegevoegd.

U kunt zoveel aangepaste computergroepen maken als u voor het beheren van updates binnen uw organisatie nodig hebt. Het wordt aanbevolen om ten minste één computergroep te maken voor het testen van updates voordat u deze op andere computers binnen uw organisatie implementeert.

Procedures voor stap 6
----------------------

1.  Een testcomputergroep maken.
2.  Ten minste één computer naar de testgroep verplaatsen.

**Een testgroep maken**
1.  Vouw **Computers** uit in de WSUS-beheerconsole en selecteer **Alle computers.**

2.  Klik met de rechtermuisknop op **Alle computers** en klik op **Computergroep toevoegen**.

3.  Geef in het dialoogvenster **Computergroep toevoegen** de **naam** van de nieuwe testgroep op en klik op **Toevoegen**.

In de volgende procedure, wijst u een clientcomputer aan de testgroep toe. Een clientcomputer die geschikt is als testcomputer, is een computer met software en hardware die representatief is voor het merendeel van de computers in het netwerk, maar die geen essentiële rol speelt. Als de testen zijn gelukt, kunt u de updates goedkeuren voor computers in de groepen van uw keuze.

**Een computer aan een testgroep toewijzen**
1.  Klik op **Computers** in de WSUS-beheerconsole.

2.  Klik op de groep computers die u aan de testgroep wilt toewijzen.

3.  Selecteer in de lijst met computers de computer of computers die u aan de testgroep wilt toewijzen.

4.  Klik met de rechtermuisknop op **Lidmaatschap wijzigen**.

5.  Selecteer in het dialoogvenster **Lidmaatschap van computergroep instellen** de testgroep die u hiervoor hebt gemaakt en klik vervolgens op **OK**.

Herhaal deze twee procedures, dat wil zeggen het maken van een groep en het toewijzen van computers aan deze groep voor alle andere groepen die u wilt maken voor het beheren van updates op uw locatie.

Volgende stap
-------------

[Stap 7: WSUS-updates goedkeuren en implementeren](https://technet.microsoft.com/c4e58e17-d5e3-4194-8f26-b459e0c03b86).

Aanvullende bronnen
-------------------

[Stapsgewijze handleiding voor Windows Server Update Services 3.0 SP2](https://technet.microsoft.com/4b504edc-93b3-45b0-a7e8-d0107f1a4442)
