---
TOCTitle: 'Stap 7: WSUS-updates goedkeuren en implementeren'
Title: 'Stap 7: WSUS-updates goedkeuren en implementeren'
ms:assetid: 'c4e58e17-d5e3-4194-8f26-b459e0c03b86'
ms:contentKeyID: 21798470
ms:mtpsurl: 'https://technet.microsoft.com/nl-nl/library/Dd939909(v=WS.10)'
author: SharonSears
ms.author: SharonSears
---

Stap 7: WSUS-updates goedkeuren en implementeren
================================================

Tijdens deze stap keurt u een update goed voor computers in de testgroep voor Windows Server Update Services 3.0 Service Pack 2 (WSUS 3.0 SP2). Computers in de groep maken gedurende de volgende 24 uur automatisch verbinding met de WSUS-server voor het ophalen van de update. U kunt de rapportagefunctie van WSUS gebruiken om na te gaan of deze updates zijn geïmplementeerd op de testcomputers. Wanneer de testen zijn gelukt, kunt u de updates goedkeuren voor de toepasselijke computergroepen binnen uw organisatie.

Procedures voor stap 7
----------------------

-   Een update goedkeuren en implementeren
-   De status van een update controleren.

**Een update goedkeuren en implementeren**
1.  Klik op **Updates** in de WSUS-beheerconsole. Er wordt een updateoverzicht weergegeven voor **Alle updates**, **Essentiële updates**, **Beveiligingsupdates** en **Updates van WSUS**.

2.  Klik in de sectie **Alle updates** op **Nog te installeren updates**.

3.  Selecteer in de lijst met updates de updates die u wilt goedkeuren voor installatie op de testcomputergroep. In het onderste deelvenster van het paneel Updates wordt informatie weergegeven over de geselecteerde update. Als u in de lijst meerdere aangrenzende updates wilt selecteren, houdt u de toets **SHIFT** ingedrukt terwijl u op de updates klikt. Als u meerdere updates wilt selecteren die niet aan elkaar grenzen, houdt u de toets **CTRL** ingedrukt, terwijl u op de updates klikt.

4.  Klik met de rechtermuisknop op de selectie en klik op **Goedkeuren**.

5.  Selecteer in het dialoogvenster **Updates goedkeuren** de testgroep en klik vervolgens op de pijl omlaag.

6.  Klik op **Goedgekeurd voor installatie** en klik op **OK**.

7.  Het venster Voortgang goedkeuring wordt weergegeven, waarin u de voortgang van de verschillende taken met betrekking tot het goedkeuren van updates kunt volgen. Wanneer de procedure voor goedkeuring is voltooid, klikt u op **Sluiten**.

Na een periode van 24 uur kunt u de rapportagefunctie van WSUS gebruiken om na te gaan of de updates op de computers in de testgroep zijn geïmplementeerd.

**De status van een update controleren**
1.  Klik op **Rapporten** in het navigatievenster van de WSUS-beheerconsole.

2.  Klik op de pagina **Rapporten** op **Overzicht van status van update**. Het venster **Updaterapport** wordt weergegeven.

3.  Als u de lijst met updates wilt filteren, selecteert u de gewenste criteria (bijvoorbeeld **Updates opnemen in deze categorieën** en vervolgens klikt u op **Rapport uitvoeren** op de taakbalk van het venster.

4.  Het deelvenster **Updaterapport** wordt geopend. U kunt de status van afzonderlijke updates controleren door een update te selecteren in het linkerdeelvenster. In de laatste sectie van het deelvenster wordt het statusoverzicht van de update getoond.

5.  U kunt dit rapport opslaan of afdrukken door op het desbetreffende pictogram op de werkbalk te klikken.

6.  Wanneer de testen zijn gelukt, kunt u de updates goedkeuren voor installatie op de toepasselijke computergroepen binnen uw organisatie.

Aanvullende bronnen
-------------------

[Stapsgewijze handleiding voor Windows Server Update Services 3.0 SP2](https://technet.microsoft.com/4b504edc-93b3-45b0-a7e8-d0107f1a4442)

Bezoek de volgende websites voor meer informatie over WSUS 3.0 SP2:

De WSUS Deployment Guide op [http://go.microsoft.com/fwlink/?LinkId=139832](http://go.microsoft.com/fwlink/?linkid=139832).

De WSUS Operations Guide op [http://go.microsoft.com/fwlink/?LinkId=139838](http://go.microsoft.com/fwlink/?linkid=139838).
